تأثیر الکل بر سلامتی چند وجهی است. شواهد نشان می‌دهند که اعتیاد به الکل یا مصرف درازمدت آن می‌تواند باعث پیری زودرس شود - که در آن علائم پیری زودتر آشکار می‌شوند - یا باعث فرتوتی گردد - که در آن علائم پیری به موقع ظاهر می‌شوند ولی عمیق ترند.Alcohol, Aging, and the Stress Response, RL Spencer and KE Hutchison, Alcohol Research & Health, Vol. 23, No. 4, 1999 ...alcohol-related overactivity of the HPA axis and the resulting elevated cortisol levels may contribute to premature or exaggerated aging in many people with a long history of alcohol abuse. تأثیرات مصرف بی‌رویه الکل شامل فشارخون بالا، آریتمی قلبی، سرطانهای مختلف، ناهنجاریهای گوارشی، کمبودهای عصبی-شناختی، پوکی استخوان و مشکلات روانی همچون افسردگی می‌باشد.

 تأثیر بر طول عمر 
براساس تحقیقی که در سال ۲۰۱۸ بر روی ۶۰۰ هزار نفر از کسانی که الکل مصرف می‌کنند نشان می‌دهد که به‌طور تخمینی مصرف ۱۰ الی ۱۵ نوشیدنی الکلی در هفته عمر انسان را بین یک تا دو سال کوتاه‌تر می‌کند. به علاوه این محققین هشدار داده‌اند که افرادی که بیش از ۱۸ نوشیدنی در هفته مصرف می‌کنند بین چهار تا پنج سال از عمرشان کاسته خواهد شد. رهنمودهای سال ۲۰۱۶ اداره بهداشت انگلستان بیشتر از ۱۴ واحد در هفته را توصیه نمی‌کند، که شامل ۶ آب جو یا هفت استکان شراب است. نویسندگان پژوهش مذکور که در مجله لنست چاپ شده‌است، می‌گویند یافته‌های آن‌ها رهنمودهای اداره بهداشت را تأیید می‌کند. پژوهشگران که سلامتی و عادتهای الکل نوشیدن را در نوزده کشور بررسی کرده بودند، این مسئله را که هر شخص چقدر از عمرش را در اثر نوشیدن الکل ممکن است از دست بدهد مدل کردند. آن‌ها دریافتند که افرادی که معادل پنج الی ده نوشیدنی در هفته مصرف می‌کنند به اندازه شش ماه از عمرشان کاسته می‌شود.Regular excess drinking can take years off your life, study finds" By Alex Therrien Health reporter, BBC News 13 April 2018"

 قلب 
مصرف الکل به ازای هر ۱۲٫۵ واحد اضافه بر رهنمود وزارت بهداشت انگلستان،بی‌بی‌سی فارسی هشتم ژانویه ۲۰۱۶ ریسک بیماری‌های قلبی-ریوی را به شرح زیر افزایش خواهد داد:
 سکته مغزی ۱۴ درصد
 بیماری فشار خون منجر به مرگ ۲۴ درصد
 ایست قلبی ۹ درصد
 آنوریسم آئورت منجر به فوت ۱۵ درصد
در گذشته گفته می‌شد که نوشیدن الکل باعث کاهش ریسک بیماری‌های قلبی غیر کشنده خواهد شد؛ ولی پژوهشگران اعلام کردند که این فایده در مقابل ریسکهای بالاتری که برای انواع دیگر بیماری‌های قلبی ایجاد می‌شود رنگ می‌بازد. مطالعات پیشین می‌گفتند که نوشیدن شراب قرمز برای قلبمان خوب است، ولی برخی محققین گفته‌اند که در اعلام این فواید اغراق شده‌است.
به گفته پروفسور تیم چیکو از دانشگاه شفیلد که در این تحقیق شرکت نداشته‌است، «این تحقیق ثابت کرده‌است که وقتی همه عوامل را کنار هم می‌گذاریم نوشیدن الکل هیچ سودی به سلامتی انسان نمی‌رساند.» وی می‌افزاید، «اگرچه حمله‌های قلبی غیر کشنده در افرادی که الکل مصرف می‌کنند کمتر است ولی ریسک ابتلا به دیگر انواع بیماریها قلبی از جمله حمله قلبی کشنده و سکته مغزی که به خاطر نوشیدن الکل اضافه می‌شود، بر این فایده غالب خواهند شد.»  "Risk thresholds for alcohol consumption: combined analysis of individual-participant data for 599 912 current drinkers in 83 prospective studies"

 مغز 
الکل یک سم عصبی قوی (neurotoxin) است. انجمن ملی سوء مصرف و اعتیاد به الکل دریافته که اعتیاد به الکل ممکن است پیری طبیعی را تسریع کند یا باعث پیرذهنی شود. به‌طور خاص، الکل محور اچ پی ای(hypothalamic–pituitary–adrenal axis) را فعال می‌کند که باعث ترشح گلوکوکورتیکوئید می‌شود و در نتیجه باعث بالارفتن سطح هورمونهای استرس می‌شود.Alcohol and Aging - Alcohol Alert No. 40-1998 حضور درازمدت این هورمونها باعث تسریع فرایند سالخوردگی خواهد شد که خود منجر به تغییرات تدریجی ولی معمولاً فراوان تقریباً در هر سامانه فیزیولوژیکی در بدن انسان خواهد گردید. این تغییرات در مجموع باعث کاهش کارایی و تاب‌آوری کارکرد فیزیولوژیک خواهد شد. استرس مداوم و مصرف مداوم الکل باعث تباهی سلولهای عصبی موجود در هیپوکامپ خواهند شد.

 سرطان 
بر اساس تحقیقات وزارت بهداشت بریتانیا در سال ۲۰۱۶ نوشیدن الکل اعم از شراب، آبجو و مشروب تقطیر شده در هر اندازه‌ای می‌تواند خطر ابتلا به سرطان را افزایش دهد. نتایج این تحقیقات نشان می‌دهد که مطالعات گذشته احتمالاً فوائد الکل را بیش از حد ارزیابی کرده‌است. یکی از مهم‌ترین نکات این تحقیقات شواهدی است که نشان می‌دهد استفاده از الکل خطر ابتلا به انواع سرطان از جمله در ناحیه دهان، گلو و پستان را افزایش می‌دهد. به علاوه این مطالعات نتیجه مطالعات قبلی که گفته بود نوشیدن اندک الکل خطر ابتلای مردان به بیماری‌های قلبی را کاهش می‌دهد رد کرده‌اند. به گفته مشاور ارشد اداره بهداشت بریتانیا این باور که نوشیدن یک استکان شراب قرمز در روز باعث جلوگیری از بیماری قلبی می‌شود یک افسانه بیش نیست.روزنامه انگلیسی زبان گاردین هشتم ژانویه a glass of red wine a day protected the heart as an “old wives’ tale” ۲۰۱۶

 منابع 

 برای مطالعهٔ بیشتر 
 نوشیدن 'هر اندازه' الکل برای سلامتی مضر است

رده:الکل و سلامت
رده:پیری
رده:ویکی‌سازی رباتیک