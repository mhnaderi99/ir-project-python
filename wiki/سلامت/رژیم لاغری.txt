چپ|بی‌قاب|248x248پیکسل
این روش تغذیه برای سلامتی انسانهای چاق لازم است ولی می‌تواند برای افراد معمولی خطرناک باشد. اینکه چه کسی باید رژیم لاغری بگیرد را پزشک یا متخصص تغذیه مشخص می‌کند. وزن یک سوم افرادی که برای کاهش وزن رژیم می‌گیرند، فقط چند هفته بعد از قطع رژیم، بیشتر از وزن قبل می‌شود. همچنین تجربه نشان داده‌ است در رژیم‌های خیلی سفت و سخت که با ترکیب غیرعادی غذاها باعث می‌شوند فرد در مدت کوتاه وزن کم کند، این احتمال وجود دارد که بعد از مدتی انگیزه اولیه از دست برود و دوباره وزن فرد اضافه شود.لاغری سریع

 انواع رژیم‌های لاغری 
 رژیم یک روز درمیان 
در این رژیم ۲ نوع برنامه انتخابی وجود دارد، یکی روزهای عادی و یکی روزهای سبز. در روزهای سبز می‌توانید آزادانه و به مقدار نامحدود از گروه سبزی‌ها، میوه‌ها، حبوبات و غذاهای نشاسته‌ای مانند پاستا، سیب زمینی و برنج استفاده کنید. در روزهای عادی هم می‌توانید پروتئین بیشتری بخورید

 رژیم اتکینز 
در این رژیم با مصرف غذاهای پروتئین مانند ماهی و تخم مرغ و غذاهای پرچرب مانند خامه، کره و پیز در مجموع فرد کالری کمتری دریافت می‌کند. کربوهیدارت‌هایی مانند نان، برنج، سیب زمینی، شکلات، چیپس، غلات و شکر هم به شدت محدود می‌شوند.

 رژیم دوکان 
این رژیم توسط دکتر پییر دوکان معرفی شد که متشکل از ۴ فاز حمله، کاهش، تثبیت و رهاسازی است. تمرکز این روش بر مصرف سبزی‌ها و پروتئین کم چرب و حذف موقتی چربی‌های اشباع و کاهش کربو هیدرات دریافتی است. در این رژیم اصرار زیادی بر ورزش سبک روزانه و مصرف آب و سبوس جو دوسر می‌شود و ادعا می‌شود سرعت کاهش در ان نسبت به رژیم‌های کالری شماری بیشتر است.

 رژیم نمایه گلایسمی 
در این رژیم، غذاهای کربوهیدارتی بر حسب اینکه چقدر سریع قند خون را بالا می‌برند، دسته‌بندی می‌شوند. غذاهایی که شاخص گلایسمی پایین دارند، باعث می‌شوند فرد زمان طولانی تری احساس سیری کند و در نتیجه وزنش کنترل شود.

 تغییر وعده‌ها با محصولات رژیمی 
در این رژیم، بسته‌های غذایی رژیمی با کالری و مواد مغذی مشخص، جایگزین ۲ وعده اصلی در روز (اغلب صبحانه و ناهار) می‌شوند.

 رژیم سم زدایی 
این رژیم کاهش وزن بر پایه این تئوری است که بدن مدام با سموم مختلف مانند آفت کش‌ها، مواد افزودنی و غذاهای چرب مواجه است و باید این سموم از بدن دفع شوند. دکتر سالیس در ادامه می‌گوید: «نکته مهم این است که رژیم سم زدایی انواع مختلفی دارد و بسیاری از انواع آن هم موفقیت آمیز بوده‌است. پس می‌توان گفت که فقط یک راه حل وجود ندارد. اما رژیم محبوب شبه روزه داری، رژیم ۵:۲ است، به این شکل که برای ۵ روز رژیم معمول خود را داشته باشید و ۲ روز را رژیم بگیرید و روزه داری متناوب است.»

 تفکیک گروه‌های غذایی 
در این روش نباید غذاهای خاص باهم خورده شوند. مثلاً غذاهای پرپروتئین مانند ماهی، گوشت قرمز و تخم مرغ و لبنیات و غذاهای پرکربوهیدرات مانند نان، برنج، پاستا و سیب زمینی را نباید با هم مصرف کرد.

 رژیم چاغری 
این رژیم در واقع نسخه بهبود یافته رژیم دوکان می‌باشد. این رژیم نیز مانند دوکان از چهار فاز تشکیل شده ولی محدودیت‌هایی مانند مصرف میوه تازه در آن کمتر می‌باشد. در رژیم چاغری نیز تمرکز بر مصرف سبزی و پروتئین و مواد غذایی آماده و فست فودها و شکر است. اپلیکیشن رژیم چاغری نیز به فارسی ارائه شده‌است.

 رژیم پایش وزن 
این نوع رژیم مبتنی بر سیستم امتیازی است. به هر غذا بر حسب مقدار کالری و ارزش غذایی اش امتیاز داده می‌شود و هرکس با توجه به وزنی که می‌خواهد کم کند، می‌تواند در هر روز امتیاز مشخصی دریافت کند.

 رژیم کم چرب 
همه چربی‌ها کالری زیادی دارند، بنابراین در رژیم کم چرب، میزان کالری دریافتی به شدت کم می‌شود. در این رژیم مصرف خوراکی‌هایی مانند کره، روغن، مارگارین، مایونز، چیپس، شکلات و پنیر محدود و درصورت امکان با انواع کم چرب جایگزین می‌شود.

 مکمل‌های رژیمی 
انواع مختلف مکمل‌ها برای افرادی که می‌خواهند وزن کم کنند وجود دارد که ادعا می‌شود می‌توانند چربی‌ها را بسوزانند، متابولیسم را بالا ببرند یا جلوی اشتها را بگیرند.

 رژیم کتوژنیک 
این رژیم، میزان مصرف کربوهیدرات را به حداقل رسانده و بیشتر باید از چربی های مفید استفاده کنید. رژیم کتوژنیک نیز جزو رژیم های جنجالی به حساب می آید و هنوز هم جزو موضوعات بحث برانگیز متخصصان این زمینه است.

 رژیم پر پروتئین 
در این رژیم لاغری، مصرف چربی ها و کربوهیدرات، به حداقل خود رسیده، و بیشتر وعده های غذایی را پروتئین تشکیل میدهد.

 رژیم میوه خواری 
در این رژیم، اکثر وعده ها را میوه تشکیل میدهد، بسیاری از متخصصان رژیم میوه خواری را پیشنهاد نمیدهند، چرا که می تواند سبب مشکلات سو تغذیه ای شود.

 دیابت و رژیم لاغری 
چنانچه مبتلا به دیابت هستید، رعایت رژیم لاغری می‌تواند منتهی به رهایی از انسولین یا دارو درمانی شود. با کمک کارشناسان و متخصصان تغذیه یک رژیم لاغری دیابتیک را تنظیم نمایید.

هیچ شکی در این نیست که اگر شما دچار اضافه وزن هستید و مبتلا به دیابت نوع ۲ نیز می‌باشید، رژیم لاغری سالم قند شما را کاهش داده، منجر به بهبود سلامتی شده و به شما کمک می‌کند که حس بهتری داشته باشید.

اما پیش از آنکه رژیم لاغری دیابتیک را شروع کنید، به خاطر داشته باشید که نظارت پزشک غدد یا پزشک متخصص دیابت حائز اهمیت است چراکه در زمان رعایت رژیم لاغری، بررسی قند خون، انسولین و دارو درمانی تان به توجه خاصی نیاز پیدا می‌کند.اشتباه نکنید ، شما با رعایت رژیم لاغری در مسیر درستی قدم گذاشته‌اید. میزان اضافه وزن بالای شما اهمیتی ندارد چراکه در صورت کاهش مقداری از وزنتان، قند خون شما به‌طور معناداری کاهش پیدا می‌کند.

یافته‌های مطالعه سلامت مؤسسه ملی آمریکا حاکی از آن است که ترکیب یک رژیم لاغری و فعالیت بدنی منجر به کاهش ۷درصدی ریسک پیشرفت دیابت می‌شود. این مطالعه شامل شرکت کنندگان دچار اضافه وزن (متوسط توده بدنی بالاتر از۳۴) بود که سطوح قند خون بالا داشتند ولی هنوز مبتلا به دیابت نشده بودند.
همه ما می‌دانیم که چنانچه فرد مبتلا به دیابت، ۵ تا۱۰٪ از وزن خود را کم کند به‌طور معناداری قند خون خود را کاهش خواهد داد.

 مزایا 
حتی کاهش ۵ تا ۸ کیلو از وزن نیز مزایای بسیار برای سلامتی در برخواهد داشت:
 منجر به کاهش قند خون می‌شود
 منجر به کاهش فشار خون می‌شود
 منجر به بهبود سطوح کلسترول می‌شود
 فشار وارد بر زانوها، مچ، پا و مفصل ران را کاهش می‌دهد.

 منابع 

*
رده:چاقی
رده:علوم تغذیه