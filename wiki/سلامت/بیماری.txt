بیماری (پارسی میانه: ویماری) به ناهنجاری در بدن یا روان می‌گویند که به علت ناراحتی، اختلال عملکرد یا تنش در بیمار یا سایر افراد مرتبط با او ایجاد می‌گردد. البته باید میان بیماری و سایر حالت‌ها پزشکی مانند خستگی، ضعف، کسالت و اندوه تفاوت قائل شد. عامل ایجاد بیماری می‌تواند بیرونی (مانند باکتری، انگل، تغذیه ناکافی و…) یا درونی (مانند پرکاری تیروئید، دیابت و …) باشد. همچنین بیماری می‌تواند مادرزادی (مانند سندرم ترنر یا لب شکری) یا ژنتیکی مانند آلبینیسم باشد. بیماری تند (حاد) یا کهنه (مزمن)، واگیر دار یا ناواگیر نیز می‌تواند باشد.

هر بیماری با تعدادی علائم و نشانه‌های ویژه تشخیص داده می‌شود. تشخیص و درمان بیماری بر عهده پزشک است.

 طبقه‌بندی 
بیماری‌ها را به روش‌های مختلف می‌توان طبقه‌بندی کرد:

 عامل ایجادکننده بیماری مانند بیماری‌های عفونی، بیماری‌های ژنتیکی، بیماری‌های شغلی، بیماری‌های روانی.
 ازمان بیماری مانند بیماری حاد، تحت حاد و مزمن.
 عضو درگیر شده مانند بیماری‌های قلبی، بیماری‌های گوارشی و ریوی.
 انواع عوامل 

 بیماری‌های ناشی از سبک زندگی: بسیاری از بیماری‌ها ناشی از سبک زندگی نادرست می‌باشند، مثل غذای ناسالم، استعمال دخانیات، مصرف مواد مخدر یا الکل، عدم فعالیت فیزیکی .
 عوامل عفونی: بیماری‌هایی که عامل آن‌ها عفونت‌های باکتریایی یا ویروسی و یا قارچی می‌باشد . در موارد نادرتری گروه‌های دیگری از میکروب‌ها مثل آغازیان می توانند بیماری زایی کنند. 
 عوامل ژنتیک: بیماری‌هایی که ریشه وراثتی دارند، مثل کور رنگی، هموفیلی، ... 
 بیماری‌های خودایمنی: بیماری خودایمنی هنگامی رخ می‌دهد که دستگاه ایمنی بدن به اشتباه حمله به خود بدن را آغاز می‌کند. مثل روماتیسم مفصلی، فلج چندگانه، بیماری گریوز.

 در طب سنتی 
حالتی است که بدن از مجرای طبیعی خود خارج شده و به افعال ضرر می‌رساند.

دسته‌بندی بیماری‌ها در طب سنتی به این شرح است:چغمینی. قانونچه فی طب. مقاله ثالث. فصل اول

 مفرد
 مرکب
 مرض مفرد 

مرض‌های مفرد یا مزاج مؤثر است یا نیست. اگر مزاج مؤثر نبود، به ۴ دسته تقسیم می‌شود:

 سوءمزاج: مادی (با خلط) و ساده (بدون خلط)
 مرض ترکیب
انواع بیماری مفرد که مزاج در ایجاد آن‌ها نقشی ندارد:

 مرض خلقت: مرض شکل - مجاری و آویزان به - صفع
 مرض مقدار: بزرگ شدن یا کوچک شدن عضوی نسبت به حالت طبیعی
 مرض عدد: شامل دو حالت طبیعی و غیرطبیعی
 مرض وضع: نقش و جایگاه اعضا نسبت به یکدیگر

 مرض مرکب 

شامل بیماری‌هایی که از دو یا چند بیماری مفرد تشکیل شده باشد.

 جستارهای وابسته 
 منابع 

 فهرست بیماری‌ها
 نشانه‌های بیماری
 حدت بیماری

بیماری‌ها و اختلالات
رده:بیمسنجی
رده:همه‌گیرشناسی
رده:پزشکی در جامعه
رده:جمعیت‌شناسی
رده:مشکل‌های اجتماعی
رده:واژگان پزشکی