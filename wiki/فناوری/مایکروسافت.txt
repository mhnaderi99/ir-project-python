مایکروسافت یا میکروسافت ، یک ابرشرکت چندملیتی واقع در ایالات متحده آمریکا است که دفتر مرکزی آن در شهر ردموند، ایالت واشینگتن قرار دارد. مایکروسافت یک شرکت فناوری است که در سال ۲۰۱۶، رتبه نخست در فهرست بزرگترین شرکت‌های نرم‌افزاری بود، و به انتشار کتاب، تولید محصولات چندرسانه‌ای و ارائه خدمات پست الکترونیکی نیز می‌پردازد.

ارزش شرکت مایکروسافت در سال ۲۰۱۹ از مرز ۱ تریلیون دلار گذشت تا در کنار شرکت‌های آمازون و اپل تنها شرکت‌هایی باشند که ارزششان از ۱ تریلیون گذشته‌است.

مایکروسافت در سال مالی ۲۰۱۰ بیش از ۶۲ میلیارد دلار درآمد فروش، بیش از ۱۰ میلیارد دلار سود خالص و ۸۹٬۰۰۰ کارمند در کشورهای مختلف دنیا داشت.Microsoft Corporation. (2010). Encyclopædia Britannica. Ultimate Reference Suite.Microsoft Corporation, Hoovers.com فعالیت اصلی آن در زمینهٔ طراحی، توسعه، ساخت، صدور مجوز، پشتیبانی و ارائهٔ خدمات نرم‌افزاری برای ابزارهای رایانه‌ای می‌باشد."Fast Facts About Microsoft". microsoft.com. Microsoft Corporation (August 1, 2007). Retrieved on 2007-08-15.Microsoft Corporation Annual Report 2005(doc). Microsoft. Retrieved on 1 October 2005.

پرفروش‌ترین محصولات مایکروسافت، سیستم‌عامل «مایکروسافت ویندوز» و نرم‌افزار «مایکروسافت آفیس» است و شعار اصلی شرکت «یک رایانه روی هر میز، در هر خانه» می‌باشد.Bishop, Todd. "The rest of the motto", Todd Bishop's Microsoft Blog, Seattle Post-Intelligencer, September 23, 2004. Retrieved on 2007-01-22.Thomas Penfield Jackson, U.S. District Judge (1999-11-05). U.S. vs. Microsoft findings of fact. U.S. Department of Justice. Retrieved on 2006-05-18.Matthew Fordahl (2005-08-05). Beta version of Microsoft's Vista shows a lot of potential. Associated Press. Retrieved on 2006-09-02.Daisuke Wakabayashi (2006-12-01). Microsoft launches Vista version of Windows . Reuters. Retrieved on 2007-07-11.Michael Kanellos (2006-01-18). PC market surged in 2005, will settle in 2006. CNET News.com. Retrieved on 2007-07-11.Todd Bishop (2003-10-20). Microsoft unveils Office 2003. Seattle Post-Intelligencer Reporter. Retrieved on 2007-07-11.Patrick Thibodeau (2002-05-02). Can StarOffice Steal Users From Microsoft? . PC World. Retrieved on 2007-07-11. این دو محصول با سهمی حدود ۹۰٪ در سال ۲۰۰۳ برای مایکروسافت آفیس و در سال ۲۰۰۶ برای ویندوز جایگاه مهمی در بازار فروش محصولات کامپیوترهای شخصی و کامپیوترهای رومیزی پیدا کردند.

مایکروسافت که نخست کار خود را توسط دو دوست دوران کودکی به نام‌های بیل گیتس و پُل جی. آلن با ساخت و فروش مفسر زبان برنامه‌نویسی بیسیک برای «آلتایر» شروع کرد، در اواسط دههٔ ۱۹۸۰ با طراحی سیستم‌عامل داس بر بازار سیستم‌های عامل رایانه‌های شخصی مسلط شد.

این شرکت سپس سهام خود را وارد بورس کرد، که با افزایش ارزش سهام، چهار نفر میلیاردر و حدود ۱۲٬۰۰۰ نفر از کارکنان مایکروسافت، میلیونر شدند.Chapman, Merrill R. , In search of stupidity: over 20 years of high-tech marketing disasters (2nd Edition), Apress, ISBN 1-59059-721-4Julie Bick. "The Microsoft Millionaires Come of Age" , The New York Times, 2005-05-29. Retrieved on 2006-07-03.Hiawatha Bray (2005-06-13). Somehow, Usenet lumbers on. The Boston Globe. Retrieved on 2006-07-03.

شرکت مایکروسافت همواره هدف نقدهای مختلفی از جمله انحصارطلبی بوده، که موجب تشکیل دادگاه‌های قضایی بسیاری علیه آن، به علت تجاوز از قوانین انحصار، در وزارت دادگستری ایالات متحده آمریکا و کمیسیون اروپا شده‌است.United States v. Microsoft. U.S. Department of Justice. Retrieved on August 5, 2005. homepage at the United States Department of JusticeRapid - Press Releases - EUROPA

مایکروسافت علاوه بر بازار سیستم‌عامل و نرم‌افزار اداری، در زمینه‌های دیگر هم فعالیت می‌کند مانند: شبکه تلویزیونی ام‌اس‌ان‌بی‌سی، سایت اینترنتی «ام‌اس‌ان»، همچنین در زمینه تولید سخت‌افزار رایانه، با ساخت محصولاتی مانند موشواره و نیز سرگرمی‌های خانگی، از جمله ایکس‌باکس، ایکس‌باکس ۳۶۰ و زون(zune) نیز می‌پردازد. مایکروسافت از گذشته تا کنون با استفاده از روش‌های مختلف مانند گروه خبری «یوزنت» و وب، پشتیبانی از نرم‌افزارهای خود را همواره ادامه داده‌است و جایزهٔ «ام‌وی‌پی» را به داوطلبانی که در کمک به مشتریان شرکت مفید بوده باشند، اهدا می‌کند.Charles, John. "Indecent proposal? Doing Business With Microsoft". IEEE Software (January/February 1998): 113–117.* Jennifer Edstrom; Marlin Eller (1998). Barbarians Led by Bill Gates: Microsoft from inside. N.Y. Holt. ISBN 0-8050-5754-4.* Fred Moody (1995). I Sing the Body Electronic: A Year With Microsoft on the Multimedia Frontier. Viking. ISBN 0-670-84875-1.* Michael A. Cusumano; Richard W. Selby (1995). Microsoft Secrets: How the World's Most Powerful Software Company Creates Technology, Shapes Markets and Manages People. Free Press. ISBN 0-684-85531-3.

در آوریل ۲۰۱۴ مایکروسافت شرکت فنلاندی تولید تلفن همراه نوکیا را به قیمت هفت و نیم میلیارد دلار برای ده سال خرید. بدین ترتیب تولید گوشی‌های تلفن همراه توسط شرکت نوکیا برای ده سال به مایکروسافت واگذار شد. تلفن‌های همراه نوکیا پس از ورود گوشی‌های هوشمند به ویژه سامسونگ و آیفون، به سرعت از رده خارج شدند.نوکیا رسماً به مایکروسافت تحویل داده شد بی‌بی‌سی فارسی

 تاریخچه 
 تاریخچه اولیه 
پائول آلن و بیل گیتس، دوستان دوران کودکی بودند که با شور و شوق فراوانی برای رایانه برنامه‌نویسی می‌کردند و به دنبال ایجاد یک کسب و کار بودند. در ژانویه ۱۹۷۵، سامانه‌های تله میتری (Micro Instrumentation and Telemetry Systems, MITS) به نام آلتیر ۸۸۰۰ از شرکت میکرو تولید شد. پائول آلن متوجه شد که آن‌ها می‌توانند برای التیر ۸۸۰۰، Basic بسازند. رایانه التیر ۸۸۰۰ (Altair 8800) حاصل خلاقیت اد رابرتز (Ed Roberts)، مهندس بازنشسته نیروی هوایی آمریکا بود؛ و پس از تماس با بیل گیتس آن‌ها از این شرکت تقاضای استخدام کردند. پائول آلن به عنوان شبیه‌ساز و بیل گیتس به عنوان مترجم استخدام شدند. پس از تولید Basic، میکرو دستگاه آتاری Basic را تولید کرد و بازاریابی کرد. سرانجام در تاریخ ۴ آوریل ۱۹۷۵، شرکت مایکروسافت با مدیر عاملی بیل گیتس تأسیس شد. در اوت ۱۹۷۷، مایکروسافت با مجله اسکی در ژاپن توافق کرد و در نتیجه اولین دفتر بین‌المللی خود را در ژاپن تأسیس کرد. مایکروسافت در ژانویه ۱۹۷۹، به یک مرکز جدید در واشینگتن در ایالات متحده آمریکا نقل مکان کرد.

مایکروسافت با سیستم عامل خود در سال ۱۹۸۰ یعنی زنیکس، وارد بازار کار سیستم عامل شد. سپس مایکروسافت سیستم عامل MS-DOS را تولید کرد. سرانجام مایکروسافت در مذاکرات با تحقیقات دیجیتال شکست خورد و در نوامبر ۱۹۸۰ سیستم عامل جدیدی با نام CP/M تولید کرد که در آینده در کامپیوترهای شخصی مورد استفاده قرار گرفت. مایکروسافت با درآمدهای بسیارش ۲۱۰ شرکت را خرید و هم چنین یک بخش چاپ و نشر به نام مایکروسافت پرس تولید کرد. سرانجام پائول آلن در ماه فوریه پس از مبتلا شدن به بیماری هوج کین استعفاء داد.

 آغاز فعالیت‌ها 
بندانگشتی|300px|چپ|ورودی ساختمان شماره ۱۷ در محوطه اصلی شرکت در ردموند.
در ۱۹۹۴ مایکروسافت انکارتا را به راه انداخت که نخستین دانشنامه قابل اجرا روی کامپیوتر بود. مایکروسافت با همکاری دریم ورکس در سال ۱۹۹۵ برای تولید سرگرمی‌های چندمنظوره یک شرکت جدید تأسیس کردند.
پیش از ارائه ویندوز ۹۵، مایکروسافت یک شرکت تجارت محور قلمداد می‌شد اما ویندوز ۹۵ موجب شد که دیگر آن را یک شرکت مشتری محور بدانند. در سپتامبر ۱۹۹۵ دولت چین ویندوز را به عنوان سیستم‌عامل رسمی کشورش انتخاب کرد و از مایکروسافت خواست نسخه چینی ویندوز را برایشان آماده کند.
اواسط دهه ۹۰ (میلادی) بیل گیتس تصمیم گرفت مایکروسافت را وارد دنیای اینترنت کند و "MSN" به وجود آمد. این یک سرویس آنلاین بود که قرار بود با آمریکن آنلاین (Aol) رقابت کند. پس با همکاری ان‌بی‌سی، ایستگاه کابلی خبری «MSNBC» و مجلهٔ آنلاین «Slate» به سردبیری مایکل کینسلی را تأسیس نمود. راه‌اندازی وب‌تی‌وی که امکان اتصال تلویزیون به شبکه را فراهم می‌کرد، از دیگر اقدامات مایکروسافت در سال ۱۹۹۶ بود.

 فعالیت‌های مستمر 
middle|بندانگشتی|280px|آرم شرکت مایکروسافت در ورودی اصلی محوطه شرکت. محوطه اصلی شرکت
در ۱۹۹۷ اینترنت اکسپلورر ۴ همراه ویندوز به بازار آمد. اما دادگستری آمریکا به این دلیل که مایکروسافت با این کار از توافق‌نامه‌ای که در سال ۱۹۹۴ امضاء کرده، تخطی نموده‌است، از آن‌ها خواست که دیگر اینترنت اکسپلورر و ویندوز را همراه هم به بازار نفرستند.
در سال ۱۹۹۸، ویندوز ۹۸ به همراه اکسپلورر SP۴/۰ SP۱ و FAT۳۲ به عنوان فایل سامانه عرضه گشت. در عین حال، جنجال‌های زیادی در پی افشای یادداشت‌های داخلی مایکروسافت در اینترنت به وجود آمد: «نرم‌افزارهای اوپن سورس تهدیدی جدی برای مایکروسافت به حساب می‌آیند.» این اسناد که به اسناد هالووین معروف شده‌اند، بخشی از این خطرات را عنوان کرده و در عین حال از فعالیت‌های مایکروسافت علیه لینوکس پرده برمی‌دارد. مایکروسافت نیز ضمن این که به صحت این اسناد اعتراف کرد، آن‌ها را صرفاً تحقیقات مهندسی دانست.

 دیگر فعالیت‌ها 
در آوریل ۲۰۰۰ حکم پرونده ایالات متحده و مایکروسافت صادر شد. این حکم شرکت را مجبور می‌کرد که به دو پاره تقسیم شود. البته بخشی از این تصمیم در دادگاه استیناف لغو شد. مایکروسافت که اهداف تجاری و خانگی را توأمان نشانه رفته بود، ویندوز ایکس پی را سال ۲۰۰۱ آماده کرد. مایکروسافت برای رقابت با سونی و نینتندو، با سرمایه‌گذاری میلیاردی و تولید و پخش ایکس باکس وارد عرصه بازی‌های کامپیوتری شد.

تا سال ۲۰۰۵، ایکس باکس در بازار فروش آمریکا در رده دوم پس از پلی استیشن ۲ سونی و قبل از گیم کیوب نینتندو قرار داشت. (در بازار جهانی پس از هر دو بود) اما با این وجود، با فروش ۲۲ میلیون دستگاه در مقایسه با فروش بیش از ۱۰۰میلیون دستگاه پلی استیشن ۲، ضرر سنگینی معادل ۴ میلیارد دلار متحمل شده‌است. مایکروسافت در مدت ۳ سال کار ساخت «NET.» مقدماتی و سرور ویندوز ۲۰۰۳ را هم به پایان رساند.

در سال ۲۰۰۴ به دنبال شکایت اتحادیه اروپا، مایکروسافت به پرداخت ۶۱۳ میلیون دلار جریمه محکوم شد و متعهد گردید که توافقات قطعی خود با سایر رقبا را افشا کند. همچنین ملزم شد نسخه‌ای از ویندوز را تهیه و آماده کند که فاقد مدیا پلیر باشد.BBCPersian.comBBCPersian.com

 ایکس باکس 

در نوامبر ۲۰۰۵، مایکروسافت دومین کنسول بازی خود را با نام ایکس باکس ۳۶۰ به بازار عرضه کرد (لازم است ذکر شود اولین نسخه کنسول مایکروسافت ایکس باکس نام داشت) مایکروسافت در زمینه رقابت با کنسول‌های بازی تجربیات خوبی بدست آورده بود و این بار کنسولی بسیار کامل‌تر و بهتر نسبت به اولین کنسول خود به بازار عرضه کرد. ایکس باکس ۳۶۰ در دو مدل با نام‌های "Premium" و «Core System» عرضه شد. نسخهٔ «ایکس باکس ۳۶۰ Premium» دارای دسته بی‌سیم، هارد درایو، ریموت کنترل و هدست می‌باشد ولی نسخهٔ «Core System» شامل دسته سیمی و بدون هارد درایو و وسایل جانبی می‌باشد. ایکس باکس ۳۶۰ تقریباً یک سال زودتر از رقیبان خود یعنی پلی استیشن ۳ و نینتندو Wii به بازار عرضه شد. ایکس باکس ۳۶۰ پیشرفت‌های زیادی نسبت به کنسول قبلی خود کرده‌است و علاوه بر قدرت سخت‌افزاری، دارای طراحی فوق‌العاده زیبایی می‌باشد. ایکس باکس ۳۶۰ فروش بسیار بهتری نسبت به کنسول قبلی مایکروسافت داشت. نسخه بعدی ایکس باکس در تاریخ ۲۲ نوامبر ۲۰۱۳ با نام ایکس باکس وان وارد بازار شد. در تاریخ ۱۳ ژوئن ۲۰۱۶ ایکس باکس وان اس با رنگ سفید و ۴۰٪ کوچک‌تر از ایکس باکس وان معرفی شد. همچنین ایکس باکس وان ایکس که پیشرفته تر از ایکس باکس‌های قبلی بود و از وضوح ۴کی پشتیبانی می‌کرد در تاریخ ۱۵ ژوئن ۲۰۱۷ عرضه شد. ایکس باکس سری ایکس هم‌اکنون قوی‌ترین کنسول مایکروسافت است.

 وب‌سایت مایکروسافت 

وب‌سایت مایکروسافت (microsoft.com) با بیش از ۱۰۰ میلیون بازدید در روز یکی از پرطرفدارترین وبگاه‌ها در اینترنت است. بر طبق اطلاعات وبگاه «الکسا»،http://www.alexa.com وب‌سایت مایکروسافت در ۱۱ مه ۲۰۰۷ رده سیزدهم را در بین وبگاه‌های اینترنتی از نظر تعداد بازدیدکننده به خود اختصاص داده‌است.

 پانویس 

 منابع 

 پیوند به بیرون 

 وب‌سایت رسمی مایکروسافت

مایکروسافت
رده:ارائه‌دهندگان خدمات وب
رده:ارائه‌دهندگان رایانش ابری
رده:برندهای آمریکایی
رده:برندهای نرم‌افزارهای رایانه‌ای
رده:بنیان‌گذاری‌های ۱۹۷۵ (میلادی) در ایالات متحده آمریکا
رده:بنیان‌گذاری‌های ۱۹۷۵ (میلادی) در نیومکزیکو
رده:شرکت‌ها در ردموند (واشینگتن)
رده:شرکت‌ها در میانگین صنعتی داو جونز
رده:شرکت‌های آمریکایی بنیان‌گذاری‌شده در ۱۹۷۵ (میلادی)
رده:شرکت‌های الکترونیکی ایالات متحده آمریکا
رده:شرکت‌های اینترنتی آمریکا
رده:شرکت‌های بنیان‌گذاری‌شده در ۱۹۷۵ (میلادی)
رده:شرکت‌های خدمات نرم‌افزاری در واشینگتن
رده:شرکت‌های رایانه‌ای بنیان‌گذاری‌شده در ۱۹۷۵ (میلادی)
رده:شرکت‌های سازنده تلفن همراه
رده:شرکت‌های سخت‌افزار رایانه‌ای
رده:شرکت‌های شاخص نزدک-۱۰۰
رده:شرکت‌های صنایع الکترونیکی بنیان‌گذاری‌شده در ۱۹۷۵ (میلادی)
رده:شرکت‌های عمومی ایالات متحده آمریکا
رده:شرکت‌های فناوری بنیان‌گذاری‌شده در ۱۹۷۵ (میلادی)
رده:شرکت‌های سیلیکون ولی
رده:شرکت‌های نرم‌افزاری امنیت رایانه
رده:شرکت‌های نرم‌افزاری ایالات متحده آمریکا
رده:شرکت‌های نرم‌افزاری بنیان‌گذاری‌شده در ۱۹۷۵ (میلادی)
رده:صنعت الکترونیک
رده:عرضه اولیه سهام دهه ۱۹۸۰ (میلادی)
رده:میانگین صنعتی داو جونز