شرکت اپل  یک شرکت فناوری چندملیتی آمریکایی است که در زمینهٔ طراحی و ساخت لوازم الکترونیکی مصرفی، نرم‌افزار رایانه و ارائه‌دهنده خدمات آنلاین فعالیت می‌کند. این شرکت ابتدا با نام شرکت رایانه‌ای اپل (.Apple Computer Inc) در شهر کوپرتینو در ایالت کالیفورنیا، واقع در سیلیکون‌ولی کشور آمریکا تأسیس شد.
این شرکت در دههٔ هفتاد میلادی با معرفی ریزرایانه‌های اپل I، اپل II، اپل III و پس از آن مکینتاش به بازار به آغاز و گسترش نوعی رایانه شخصی کمک فراوانی نمود.

اپل معمولاً به تولید سخت‌افزارهای نوین و دارای طراحی صحیح معروف است. از محصولات سخت‌افزاری این شرکت می‌توان آی‌پد، آی‌مک، مک‌بوک، آی‌پاد، آیفون، اپل واچ و اپل تی‌وی و ایرپادز را نام برد.

همچنین این شرکت در زمینهٔ تولید نرم‌افزار هم فعالیت دارد. نرم‌افزارهای آی‌تیونز، آی‌لایف، آی‌ورک و سیستم‌عامل مورد استفاده در رایانه‌های این شرکت مک‌اواس نیز نمونه‌هایی از فعالیت نرم‌افزاری این شرکت هستند.

مدیریت اجرایی این شرکت برعهده استیو جابز بوده‌است. وی یک ماه پیش از مرگش از ریاست این شرکت کناره‌گیری کرد و به جای آن تیم کوک ریاست این شرکت را بر عهده گرفته است.
استیو جابز همراه با استیو وازنیک و رونالد وین این شرکت را بنیان‌گذاری کردند. رونالد وین در کمتر از دو هفته پس از تأسیس شرکت سهام خود را به جابز و وزنیاک واگذار کرد.

شرکت اپل در سال ۲۰۱۷ برای دهمین سال متوالی، عنوان تحسین شده‌ترین شرکت فناوری اطلاعات در جهان را به خود اختصاص داد.باشگاه خبرنگاران جوان 29 بهمن 1395 http://www.yjc.ir/fa/news/5982969/

این شرکت از سوی مجله فوربز یکی از مشهورترین مجله‌های اقتصادی آمریکا و جهان برای هشتمین سال پیاپی (از سال ۲۰۱۱ تا سال ۲۰۱۸) به عنوان با ارزش‌ترین برند جهان انتخاب شد.

در اوت ۲۰۱۸ ارزش سهام شرکت اپل در بازار از مرز یک تریلیون دلار گذشت. این نخستین‌باری بود که مجموع ارزش سهام یک شرکت به چنین سطحی می‌رسید و به این ترتیب اپل به نخستین شرکت در جهان با ارزشی بیش از یک تریلیون دلار تبدیل شد. در اوت ۲۰۲۰ اپل، نخستین شرکت خصوصی شد که ارزش آن به دو تریلیون دلار می‌رسید.

در سال ۲۰۱۹ حسب اعلام فهرست فورچون جهانی ۵۰۰ با حدود ۲۳ درصد افزایش سودهی ، میزان سودهی این شرکت به ۵۹ میلیارد و ۵۳۱ میلیون دلار رسید که پس از شرکت ملی نفت عربستان سعودی با نام سعودی آرامکو در جایگاه دوم سود آورترین شرکت بین‌المللی سال ۲۰۱۹ قرار گرفت. ضمناً از لحاظ درآمد در رتبه ۱۱ و از نظر مجموع دارایی ها در رتبه ۸۰ فهرست مذکور قرار گرفت

فیل اسکیلر، سرپرست بازاریابی اپل و کوین لینچ، معاون بخش فناوری اپل است.

 تاریخچه 
300px|بندانگشتی|استیو جابز بنیان‌گذار شرکت اپل
300px|بندانگشتی|مرکز شرکت اپل در «اینفینیت لوپ» شهر کوپرتینو در ایالت کالیفرنیای آمریکا

 بنیانگذاری اپل (۱۹۷۶ تا ۱۹۸۰) 
شرکت اپل در سال ۱۹۷۱ با دوستی استیو وازنیک ۲۱ ساله مهندس رایانه و استیو جابز ۱۶ ساله متولد شد به‌طوری‌که با گذشت شش سال از آشنایی این دو نفر در سال ۱۹۷۷ این شرکت با معرفی رایانه شخصی اپل I که در گاراژ خانه جابز به صورت دستی ساخته شده بود رسماً با نام تجاری Apple Computer Inc به بازار تکنولوژی وارد شد و توانست ظرف مدت کوتاهی با فروش تعدادی از این مدل رایانه شخصی، اعتباری برای خود دست و پا کند. بلافاصله در سال ۱۹۷۷ اپل نوع دیگری از رایانه شخصی یعنی اپل II را وارد بازار کرد که به دلیل مجهز بودنش به فلاپی درایو ۵٫۲۵ اینچی از رقبای دیگر خود در آن دوره نظیر کمودور پی‌ای‌تی که از نوار مغناطیسی برای ذخیره‌سازی اطلاعات استفاده می‌کرد، پیشی گرفت. در سال ۱۹۸۰ اپل سعی کرد با معرفی مدل اپل III که به نوعی بهینه شده سری اپل II به‌شمار می‌آمد با بزرگ‌ترین رقیب آن دوره یعنی آی‌بی‌ام که با تجهیز رایانههای خود به سیستم‌عامل داس توانسته بود سهم زیادی از بازار فروش را به خود اختصاص دهد، وارد رقابت جدی شود اما به دلیل ایراداتی که در طراحی این مدل وجود داشت مجبور شد تا صدها دستگاه از اپل III فروخته شده را به شرکت برگردانده و از همین‌جا با تعیین و تشخیص راه‌حل‌های ممکن برای رفع مشکل مدل اپل III ایده ساخت مدلی تازه خلق شد.

 لیسا و مکینتاش (۱۹۸۱ تا ۱۹۸۹) 
در سال ۱۹۸۳ اپل با ارائه مدل «لیسا» که نخستین رایانه مجهز به ماوس و سیستم‌عامل دارای واسط گرافیکی، آیکون‌ها و پنجره‌ها بود توانست انقلابی بزرگ در زمینه رایانههای شخصی به وجود آورد. پس از آن در سال ۱۹۸۴ سیستم‌عامل مکینتاش توسط اپل در حالی روانه بازار شد که تبلیغات بسیار گسترده‌ای برایش انجام گرفته بود. ظهور مکینتاش و ارائه نسخه‌های مختلف برنامه‌های نشر رومیزی توسط شرکت ادوبی (Adobe) نظیر PageMaker و بعدها برنامه ساخت انیمیشن موجب شد تا مکینتاش در بین انتشارات و سازندگان فیلم و موسیقی طرفداران بسیاری پیدا کند. بسیاری از نرم‌افزارهای مشهور کنونی مانند مایکروسافت ورد و ادوبی فوتوشاپ نخستین‌بار برای رایانه مکینتاش نوشته شدند.

اواسط دهه ۱۹۸۰ اپل دارای دو دپارتمان بود: یکی روی سری‌های اپل II که خاص کاربران خانگی بود و دیگری روی سیستم‌های مکینتاش که مخصوص کاربران حرفه‌ای طراحی شده بود و به نوعی روی این دو دپارتمان تحقیقات بسیاری را انجام داد اما با تمام این تلاش‌ها و تحقیقات مکینتاش نتوانست به سهم بازاری مشابه دهه ۷۰ رایانههای اپل II دست پیدا کند، اما همچنان به رقابت خود با رایانههای آی‌بی‌ام ادامه داد. (مکینتاش (سیستم Unix) با مک او اس فرق دارد).

 دوران طلایی (۱۹۸۹ تا ۱۹۹۱) 
ارائه مدل تازهی از رایانههای قابل حمل توسط اپل در سال ۱۹۸۹ به نام Macintosh Portable کلید خورد و پس از آن نوت بوک PowerBook وارد بازار شد. نوت بوکی که با همکاری شرکت سونی و به‌کارگیری باتری‌های دو ساعته، صفحه مانیتور ۹ اینچی و هارد درایو ۲۰ مگابایتی به فرمی کاملاً ارگونومیک طراحی شده بود توانست در سال ۱۹۹۱ سود زیادی را نصیب این شرکت کند. این دوران به قدری در دوران کاری اپل سودآور و درخشان به‌شمار می‌آید که از آن به عنوان «دوران طلایی» یاد می‌کنند.

 پاوربوک (۱۹۹۰ تا ۱۹۹۳) و نزول 
با یادگیری چند درس دردناک پس از معرفی رایانه حجیم مکینتاش پرتابل در ۱۹۸۹، اپل به طراحی صنعتی روی آورد و استراتژی خود را بر پایه ارائه سه مدل رایانه قابل حمل بنا کرد. یکی از این مدل‌ها توسط سونی (که دارای مهارت در طراحی قطعات الکترونیکی کوچک، بادوام و کارا بود) ارائه شد. PowerBook ۱۰۰ در سال ۱۹۹۱ ارائه شد و استاندارد شکل و ترکیب ارگونومیک رایانههای لپ‌تاپ را بنا کرد. این محصول شهرت اپل را به عنوان یک تولیدکنندهٔ با کیفیت هم در زمینه رایانههای رومیزی و هم رایانههای قابل حمل تثبیت کرد. موفقیت PowerBook و چند محصول دیگر اپل در این مدت باعث افزایش سود مالی شرکت شد. مجله MacAddict سال‌های ۸۹ تا ۹۱ را دوره اول طلایی مکینتاش نامگذاری کرد.

ولی دوره طلایی ادامه پیدا نکرد. مایکروسافت ویندوز یک رابط تازه را به نمایش گذاشت که به عقیده بسیاری از مردم از نظر کارایی به راحتی مکینتاش بود. اپل، مایکروسافت را متهم به کپی‌برداری از روی مکینتاش کرد ولی ویندوز به پیشرفت خود ادامه داد.
در طول دهه ۹۰، اپل خط تولید خود را گسترش داد. اپل تنوع زیادی از محصولات را ارائه می‌داد. هزینهٔ تولید این گوناگونی محصولات از یک طرف و گسترش محبوبیت مایکروسافت ویندوز که با تبلیغات زیادی همراه بود از طرف دیگر منجر شد اپل تا مرز ورشکستگی پیش رود.

 همکاری بزرگ (۱۹۹۴ تا ۱۹۹۷) 
در اوایل دهه ۹۰ اپل به این نتیجه رسید که برای باقی‌ماندن در دنیای رایانه باید مکینتاش را بازنویسی کند. احتیاجات کاربران و برنامه‌های رایانه‌ای با سخت‌افزار و سیستم‌عامل‌های فعلی قابل پاسخگویی نبودند. در سال ۱۹۹۴ اپل طرفداران خود را با اتحاد با رقیب قدیمی خود یعنی آی‌بی‌ام و موتورولا غافلگیر کرد. این یک پیشنهاد برای تولید یک رایانه تازه بود که از سخت‌افزار آی‌بی‌ام و موتورولا و نرم‌افزار اپل استفاده می‌کرد. اپل با اتحاد AIM (Apple IBM Motorola) امید داشت که از مایکروسافت تنها رقیبش جلو بیفتد. پس از آن اپل خط تولید Power Macintosh را راه‌اندازی کرد که از پردازنده PowerPC IBM به جای سری ۶۸k موتورولا استفاده می‌کرد. سیستم‌عامل اپل برای پردازنده تازه بازنویسی شد.

در اواسط دهه ۹۰ اپل بر روی بهبود قابلیت‌های سیستم‌عامل مکینتاش کار می‌کرد، پس از نخستین تلاش برای تغییر کدهای آن اپل به این نتیجه رسید که بهتر است نوشتن یک سیستم‌عامل تازه را آغاز کند و بعد، آن را بر پایه رابط کاربری مکینتاش اصلاح کند. پس از شکست پروژه مشترک با آی‌بی‌ام برای نوشتن سیستم‌عامل تازه، اپل سیستم‌عامل نکست‌استپ را خرید که محصول شرکت استیو جابز بود. این باعث بازگشت جابز به اپل شد. در ۹ ژوئیه ۱۹۹۷ هیئت مدیره اپل جابز را پس از ۱۲ سال ضرر مالی و ارزش سهام پایین به سمت مدیرعامل منصوب کرد. جابز کار خود را به عنوان مدیرعامل موقت آغاز کرد و دست به اصلاحات گسترده‌ای در ساختار اپل زد.

 آغاز دوباره (۱۹۹۸ تا ۲۰۰۵) 
بندانگشتی|چپ|300px|خانواده آی‌پاد
در ۱۹۹۸ یک سال پس از برگشت جابز به شرکت، اپل یک مکینتاش کامل را به نام iMac به بازار معرفی کرد، یک طراحی تازه که بیشتر استانداردهای اپل را مانند SCSI و ADB حذف کرده و به جای آن دو درگاه یواس‌بی قرارداده بود. در حالی که از نظر فنی چندان قابل توجه نبود دارای یک خاصیت ابتکاری تازه بود یعنی پوسته پلاستیکی شفاف که در رنگ‌های آبی و سفید ارائه می‌شد. ۸۰۰٬۰۰۰ سیستم iMac در سال ۹۸ فروخته شد. پس از سال ۹۳ این نخستین سالی بود که اپل به سود می‌رسید.
در سال ۲۰۰۱ اپل سیستم‌عامل Mac OS X را ارائه کرد که بر پایه نکست‌استپ و بی‌اس‌دی بنا شده بود.
OS X بین مشتریان و حرفه‌ای‌ها به ثبات و قابلیت اعتماد بالا همراه با ضریب امنیتی یونیکس و با یک رابط کاربری شناخته شد که استفاده آسان از آن را تضمین می‌کرد. در اواخر ۲۰۰۱ اپل نخستین آی‌پاد که دستگاه پخش دیجیتال موسیقی قابل حمل بود را ارائه کرد. محصولی که با فروش بیش از ۴۲ میلیون به طرز شگفت‌آوری موفقیت‌آمیز بود. آی‌پاد با آی‌تیونز (که برنامه‌ای برای فروش موسیقی به قیمت هر آهنگ ۹۹ سنت است) همراه شد. تا فوریه ۲۰۰۶ بیش یک میلیارد آهنگ قابل بارگیری از اینترنت برای آی‌پاد وجود دارد.
در مارس ۲۰۰۵ اپل پشتیبانی خود را از تکنولوژی تازه بلو-ری سونی اعلام کرد و به Blu-Ray Association پیوست. جابز در ژوین ۲۰۰۵ در یک سخنرانی از فروش رایانههای تازه مکینتاش با پردازنده اینتل در ژانویه ۲۰۰۶ خبر داد. وی همچنین گفت که انتقال مکینتاش از پاورپی‌سی به اینتل تا سال ۲۰۰۷ طول خواهد کشید.

 عصر اینتل (۲۰۰۶ تا کنون) 
بندانگشتی|چپ|250px|مک‌بوک پرو نخستین لپ‌تاپ معرفی شده توسط اپل مجهز به پردازنده اینتل معرفی شده در سال ۲۰۰۶
اپل در ۱۰ ژانویه ۲۰۰۶ نخستین رایانه‌هایش را با پردازنده اینتل ارائه کرد. لپ‌تاپ تازه مک‌بوک پرو جایگزین سری قدیمی PowerBook شده‌است که حدود ۴ برابر سریعتر است و آی‌مک تازه که ۲ تا ۳ برابر سریعتر شده‌است. هر دو از پردازنده‌های اینتل با تکنولوژی Core Duo استفاده می‌کنند.
مشارکت اپل و اینتل یک اصطلاح تازه را میان کاربران رایانه به وجود آورده‌است، مکتل “Mactel” در جواب عبارت “Wintel” که به رایانههایی که با پردازنده اینتل و سیستم‌عامل ویندوز کار می‌کردند اطلاق می‌شد ساخته شده‌است. البته این عبارت هیچگاه توسط یک مقام رسمی دو شرکت استفاده نشده‌است و بیشتر در میان طرفداران رواج پیدا کرده‌است.

 حرکت به سمت آرم 
سیاست‌های کلی شرکت (که نشئت گرفته از نوع تفکر استیو جابز می‌باشد) بر آن است تا محصولاتی یکپارچه بدون وابستگی به دیگر شرکت‌ها تولید شود. این وابستگی در ارائهٔ پردازنده‌های سری برادول اینتل و در نتیجه عقب افتادن ارائهٔ مک بوک‌ها، خود را نشان داده‌است.
از همین رو و نیز به دلیل موفقیت پردازنده‌های مبتنی بر معماری آرم سری Ax مورد استفاده در گجت‌ها شرکت، اپل را به استفاده از پردازنده‌های آرم در رایانههای شخصی نموده‌است.
بر طبق اطلاعات لو رفته از مدیران ارشد اپل، این نوع رایانهها تا سال ۲۰۱۶ وارد بازار خواهند شد.

 هک شدن برخی از سیستم‌ها 
شرکت آمریکایی اَپِل روز سه‌شنبه، اول اسفند، ۱۳۹۱ اعلام کرد که «تعداد کمی» از رایانه‌های کارکنان این شرکت هدف حمله هکری قرار گرفته اما «هیچ اطلاعاتی به بیرون درز نکرده است.»

به گزارش شبکه خبری سی‌ان‌ان، شرکت اپل طی بیانیه‌ای گفت که این رخنه از طریق یک سایت متعلق به «برنامه‌نویسان خارج از این مجموعه انجام شده‌است.»به ظاهر هکرها با استفاده از نقطه ضعفی در یک افزونه مرورگر جاوا، موفق به نصب بدافزار خود بر روی دستگاه‌های مَک چند نفر از کارمندان اپل شده‌اند.

در ادامه بیانیه اَپل آمده‌است: «ما در اَپل تعداد اندکی از سیستم‌های آلوده را شناسایی و آن‌ها را از شبکه حذف کردیم. هیچ مدرکی دال بر خروج داده‌های اطلاعاتی از اَپل وجود ندارد.» بیانیه رسمی شرکت اَپل زمان وقوع این حمله هکری را مشخص نکرده‌است.

 نماد اپل 
نماد اصلی اپل توسط استیو جابز و رون وین طراحی شده بود که پدرِ آیزاک (اسحاق) نیوتن را نشان می‌داد درحالی که زیر یک درخت سیب نشسته‌است. هرچند این طرح خیلی زود با طرح مشهور سیب رنگین کمان که یک گاز از کنار آن گرفته شده تعویض شد. این یکی از طرح‌هایی بود که  در سال ۱۹۷۷ میلادی طراحی کرده بود.
در سال ۱۹۹۸ نماد اپل تک رنگ شد بدون اینکه رنگ خاصی برای آن به کار رود، برای مثال سیب بر روی PowerMac G۵ و آی‌مک اپل خاکستری است، در Mac OS X به صورت پیش‌فرض آبی است. در صفحه بوت OS X ۱۰٫۳ و OS X ۱۰٫۴ رنگ کرمی دارد و بر روی iBook و PowerBook G۴ و مک‌بوک پرو سفید است. نماد اپل یکی از شناخته شده‌ترین نمادها در جهان است و به‌طور برجسته در تمامی محصولات اپل و فروشگاه‌ها دیده می‌شود.
رایانه اپل
سازنده عمده رایانههای شخصی واقع در ایالت کالیفرنیای آمریکا که رایانههای غیر سازگار با آی‌بی‌ام تولید می‌کند.

 پیشینه نماد اپل 
وسط|بی‌قاب|98x98پیکسل|حاشیهنماد فعلی ۲۰۰۳-اکنونوسط|بی‌قاب|131x131px|حاشیهنماد اپل ازسال ۱۹۹۸ تا ۲۰۰۳وسط|بی‌قاب|116x116px|حاشیهنخستین نماد رسمی اپل در سال ۱۹۷۷وسط|بی‌قاب|128x128px|حاشیهنخستین نماد اپل در سال ۱۹۷۶

 خدمات اپل در ایران 
بندانگشتی|276x276پیکسل|نسل نخست آیفونها
خدمات فروش و پشتیبانی محصولات شرکت اپل در ایران به صورت رسمی غیرمجاز بود و تا تاریخ ۲ شهریور ۱۳۹۲ شرکت اپل از ارائهٔ خدمات فروش رسمی و خدمات پس از فروش به مشتریان ایرانی امتناع می‌کرد و پس از اعلامیهٔ دفتر کنترل دارایی‌های خارجی که زیرمجموعه وزارت خزانه‌داری ایالات متحده آمریکا است، مبنی بر عدم تحریم خدمات ارتباطی به ایران، شرکت اپل پس از سه ماه تأخیر در تاریخ ۲ شهریور ۱۳۹۲ در وب‌سایت رسمی‌اش ایران را از فهرست کشورهای مورد تحریم حذف کرد.

در اوت ۲۰۱۷، اپل اعلام کرد اپلیکیشن‌های ایرانی را براساس قوانین تحریم آمریکا، از سرویس اپ‌استور خود حذف می‌کند. بر اساس گزارش دویچه وله، ۱۹ اپلیک‍یشن که برخی از آن‌ها از نام‌دارترین اپلیکیشن‌های استارت‌آپ‌های ایرانی هستند از اپ‌استور حذف شده‌اند.حذف اپلیکیشن‌های ایرانی از اپل، ضربه‌ای "جبران‌ناپذیر"، دویچه وله فارسی.

روز ۲ شهریور ۱۳۹۹، علی خامنه ای، رهبر جمهوری اسلامی به دولت دستور داد که با واردات «گوشی لوکس آمریکایی» برخورد کند. او با ابراز نگرانی از واردات گوشی آیفون گفت: در سال ۹۸ نیم میلیارد دلار صرف واردات این نوع گوشی شده که به گفته او «هیچ نیازی» به آن نیست. وی تاکید کرد که این واردات توسط بخش خصوصی انجام شده ولی دولت باید جلوی آن را بگیرد.

ساعاتی پس از انتشار این دستور، اکانت روسی او در توییتر، چند توییت از طریق آیفون منتشر کرد و همین سخنان را نوشت.
بندانگشتی|اپل استور در لوور فرانسه

 درآمد و سود اپل در سه ماهٔ آخر سال ۲۰۱۴ 
اپل با سود ۱۸ میلیارد دلاری در سه ماهٔ آخر سال ۲۰۱۴، رکوردی بی‌سابقه را به ثبت رساند که تاکنون هیچ شرکتی در یک دوره سه‌ماهه به آن نرسیده‌است.

مقایسه فروش محصولات اپل با فروش نفت ایران در سال ۱۳۹۲ درخور توجه است: بنا بر گزارش بانک مرکزی ایران، در سال ۱۳۹۲ مجموع درآمدهای نفتی ایران ۶۴ میلیارد و ۷۸۹ میلیون دلار بوده‌است. درآمد اپل تنها در سه‌ماهه پایانی سال ۲۰۱۴ بالغ بر ۷۴/۶ میلیارد دلار بود که سود ۱۸ میلیارد دلاری را برای این شرکت در پی داشت.

تا پیش از انتشار گزارش مالی سه‌ماهه آخر سال ۲۰۱۴ اپل، بیشترین سودها به نام کنسرن‌های بزرگ انرژی به ثبت رسیده بود. برای نمونه گازپروم؛ این کنسرن انرژی در سه ماه نخست ۲۰۱۱ سودی برابر با ۱۶/۲۴ میلیارد دلار به دست آورده بود که تا انتشار گزارش مالی تازه اپل، رکورددار بود.

 نقض حقوق کارگران 
بنابه گزارشی در سال ۲۰۰۶ میلادی، ۲۰۰ هزار کارگر در یک کارخانه تولیدکننده محصولات اپل در چین، واقع در ۳۲ کیلومتری هنگ کنگ، هم کار می‌کردند و هم در آنجا می‌خوابیدند. هر صد نفر از آن‌ها تنها در یک اتاق زندگی می‌کردند و هر نفر حداقل لوازم شخصی را به همراه خود داشت و یک سطل برای شست‌وشوی لباس‌هایش. یک کارگر ۲۱ ساله چینی که روزانه ۱۵ ساعت به مدت یک ماه برای اپل کار کرده بود، تنها ۲۷ پوند (حدوداً برابر با ۱۲۵ هزار تومان در اواخر شهریور ۹۴)http://www.cbi.ir/exrates/rates_fa.aspx نرخ ارز، بانک مرکزی ایران حقوق دریافت کرد.
شرایط وخیم کاری در کارخانه‌های چین در سال ۲۰۱۰ به دنبال خودکشی ۱۴ کارگر در فاکس‌کان، بزرگترین تولیدکننده محصولات اپل، در صدر خبرها قرار گرفت. در سال ۲۰۱۴ بر اساس تحقیق پنهانی برنامه پانورامای بی‌بی‌سی از شرایط بد کارگران در کارخانه‌های تولیدکننده محصولات اپل در چین ثابت شد که شرکت اپل در محافظت از کارگرانش کوتاهی کرده‌است. یافته‌های برنامه پانورامای بی‌بی‌سی نشان می‌دهد که استانداردهای مربوط به ساعت کار کارگران (شیفت‌های ۱۲، ۱۶ و حتی ۱۸ ساعته)، کارت شناسایی، محل اقامت کوچک سهیم شده با تعداد زیادی از پرسنل، جلسات کاری اجباری پیش و پس از ساعت کاری، اضافه کاری اجباری و بهره‌گیری از کارگران خردسال در پگاترون در حاشیه شانگهای نقض شده‌است. هم‌چنین در سال ۲۰۱۱ اپل کارگران واحدهای تولیدی‌اش در چین را ملزم به دادن تعهدنامه‌ای کرد که در آن کارگران متعهد می‌شدند دست به خودکشی نزنند و چنانچه کارگری خود کشی کند، خانواده‌اش تنها می‌تواند حداقل میزان غرامتی که قانون تعیین کرده را دریافت کند.وب‌سایت دیلی میل http://www.dailymail.co.uk/news/article-1382396/Workers-Chinese-Apple-factories-forced-sign-pledges-commit-suicide.html

همچنین برنامه پانوراما در جزیره بانکا در اندونزی شواهدی یافته‌است که نشان می‌دهد مقادیری قلع که از معادن غیرقانونی بهره‌برداری می‌شود به چرخه تولید محصولات این شرکت راه پیدا کرده‌است. در این معادن کودکان با دست و در شرایطی بسیار خطرناک که در صورت فرو ریزی دیوارهای شنی یا گلی آن‌ها معدن‌کاران زنده زنده دفن خواهند شد، سنگ معدن قلع را بیرون می‌کشند.

وبسایت عصر ایران نوشته که گروه هکری Swagg Security در اعتراض به نقض حقوق کارگران بخشی موفق به هک و نفوذ در سرورهای شرکت فاکس کان شده و اطلاعات پرسنل و از جمله مدیریت تری گو را بدست آورد.https://www.asriran.com/fa/news/201060/%D9%87%DA%A9%D8%B1%D9%87%D8%A7%DB%8C-%D8%AF%D9%84%D8%B3%D9%88%D8%B2-%D9%81%D8%A7%DA%A9%D8%B3%DA%A9%D8%A7%D9%86-%D8%B1%D8%A7-%D9%87%DA%A9-%DA%A9%D8%B1%D8%AF%D9%86%D8%AF

 برخی خدمات و محصولات شرکت اپل 

 جستارهای وابسته 
 فاکس‌کان

 یادداشت‌ها 

 منابع 

 پیوند به بیرون 
 

اپل
رده:استیو جابز
رده:برکشایر هاتاوی
رده:برندهای آمریکایی
رده:بنیان‌گذاری‌های ۱۹۷۶ (میلادی) در ایالات متحده آمریکا
رده:بنیان‌گذاری‌های ۱۹۷۶ (میلادی) در کالیفرنیا
رده:دستگاه‌های جانبی اپل
رده:شرکت‌ها در میانگین صنعتی داو جونز
رده:شرکت‌های الکترونیکی ایالات متحده آمریکا
رده:شرکت‌های بنیان‌گذاری‌شده در ۱۹۷۶ (میلادی)
رده:شرکت‌های چندملیتی ایالات متحده
رده:شرکت‌های خدمات نرم‌افزاری در خلیج سان‌فرانسیسکو
رده:شرکت‌های خرده‌فروشی ایالات متحده آمریکا
رده:شرکت‌های رایانه‌ای ایالات متحده آمریکا
رده:شرکت‌های رایانه‌ای بنیان‌گذاری‌شده در ۱۹۷۶ (میلادی)
رده:شرکت‌های سازنده تلفن همراه
رده:شرکت‌های سخت‌افزار رایانه‌ای
رده:شرکت‌های سخت‌افزار شبکه‌های رایانه‌ای
رده:شرکت‌های شاخص نزدک-۱۰۰
رده:شرکت‌های صنایع الکترونیکی
رده:شرکت‌های عمومی ایالات متحده آمریکا
رده:شرکت‌های فناوری ایالات متحده آمریکا
رده:شرکت‌های فناوری بنیان‌گذاری‌شده در ۱۹۷۶ (میلادی)
رده:شرکت‌های فناوری نمایشگر
رده:شرکت‌های فهرست شده در بورس اوراق بهادار هنگ کنگ
رده:شرکت‌های فهرست‌شده در بورس اوراق بهادار فرانکفورت
رده:شرکت‌های سیلیکون ولی
رده:شرکت‌های کوپرتینو، کالیفرنیا
رده:شرکت‌های مهندسی آمریکا
رده:شرکت‌های نرم‌افزاری بنیان‌گذاری‌شده در ۱۹۷۶ (میلادی)
رده:صنعت الکترونیک
رده:عرضه اولیه سهام دهه ۱۹۸۰ (میلادی)