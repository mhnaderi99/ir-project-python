شرکت رایانهٔ اِیسوستک  (به چینی سنتی: 華碩電腦股份有限公司؛ به پین‌یین: Huáshuò Diànnaǒ Gǔfèn Yǒuxiàn Gōngsī)، از بزرگ‌ترین شرکت‌های تولیدکنندهٔ رایانه و تجهیزات جانبی آن در دنیا است که مرکز آن در تایپه پایتخت تایوان قرار دارد. محصولات اصلی آن شامل مادربورد، مادربورد سِرور، رایانهٔ شخصی، سیستم سِرور، لپ‌تاپ، نمایشگر کریستال مایع ( اِل سی دی)، کارت ویدئو، کارت ویدئوی ۳ بعدی و دستگاه‌های اینترنت پهن‌باند می‌شود. از دیگر محصولات این شرکت، تلفن همراه، رایانهٔ جیبی، دیسک‌گردان‌های نوری، روتر ارتباط بی‌سیم، قطعات شبکه و دیگر ابزارهای جانبی مانند ابزار حکاکی بر روی دیسک و وب‌بین (وب‌کم) را می‌توان نام برد. اِیسوس‌تک برای دیگر فروشندگان قطعات رایانه‌ای چون هیولت پاکارد و آی‌بی‌ام نیز، خدمات تولیدی ارائه می‌دهد.ASUSTeK Computer, Inc., hoovers.com

شرکت ایسوستک که معمولاً با نام اختصاری آن ایسوس (یا اَسوس) شناخته می‌شود، توسط چهار مهندس کامپیوتر که سابقاً در شرکت رایانه‌ای «اِیسر» فعالیت می‌کردند در تاریخ ۲ آوریل ۱۹۹۰ در تایوان تأسیس شد. در حال حاضر این شرکت، به غیر از کشور مبداء، محصولات خود را در سایر کشورهای ۵ قارهٔ جهان نیز توزیع می‌کند. نام آن از ۴ حرف آخر کلمه پگاسوس (اسب بالدار افسانه‌های یونان باستان) گرفته شده‌ است."Origin of the Name 'ASUS', ASUS website. ایسوس، بزرگ‌ترین شرکت تولیدکننده‌ی مادربورد در دنیاست و در یک‌سال منتهی به ۲۶ نوامبر ۲۰۰۹، در بیش از ۲۹ درصد رایانه‌های دنیا و بیش از هر شرکت دیگری، از مادربوردهای این شرکت استفاده شده ‌است.Motherboard Market Share , canardpc.comPC Motherboards for Intel and AMD CPUs, brighthub.com درآمد شرکت ایسوس در سال ۲۰۰۹ میلادی، ۲۱٫۹ میلیارد دلار و سود آن حدود ۵۲۲ میلیون دلار بوده‌ است.Our annual ranking of the world's largest corporations (436. Asustek Computer) CNNMoney.com

از محصولات موفق ایسوس، رایانهٔ شخصی «ای» (Eee PC) می‌باشد که در سال ۲۰۰۷ به بازار ارائه شده و جوایز متعددی را از آن خود کرده ‌است. این نوت‌بوک کوچک، ارزان و سبک وزن برای کاربران کم تجربه رایانه که به تمام ابزارهای یک رایانهٔ کامل احتیاجی ندارند، طراحی شد و به‌خاطر برنامه‌های سازگار با اینترنت در آن، به «نِت‌بوک» شهرت یافت. با استقبال بازار از این محصول، دیگر شرکت‌های رقیب مانند ایسر، لِنووُ، توشیبا، دِل و هیولت پاکارد نیز، بیدرنگ به ساخت نت‌بوک‌های مشابه پرداختند و شرکت ایسر در فروش این نوع محصول، از ایسوس پیشی گرفت.Stuff Gadget Awards – Eee PC wins gadget of the year, Stuff.tvProduct of the Year: Asustek's Eee PC, Forbes.com

در سال ۲۰۱۰، این شرکت یک خانوادهٔ جدید را با نام «ای‌پَد» (EeePAD) به سبد تولیدی خود اضافه نمود. همچنین ایسوس، نخستین نوت‌بوک سه‌بعدی بدون نیاز به عینک را در نمایشگاه سبیت ۲۰۱۱ رونمایی کرد.

 محصولات 

 لپ تاپ 
ایسوس هم اکنون کروم بوک ها و لپ‌تاپهای ویندوز خود را به عنوان سری VivoBook، سری گیمینگ ROG، سری TUF، سری Zenbook، سری ASUSPRO به فروش می رساند.

بندانگشتی|upright|150px|نکسوس ۷ نسل اول محصول پرفروش ایسوز و گوگل

 منابع 

 ویکی‌پدیای انگلیسی

 نگارخانه 

 جستارهای وابسته 
 شرکت گیگابایت تکنولوژی
 شرکت ام‌اس‌آی (مایکرواِستار اینترنشنال)
 شرکت ایسر
 شرکت لنوو

 پیوند به بیرون 
 وب‌گاه رسمی شرکت ایسوس
 ASUS FTP in Taiwan - جدیدترین راه‌اندازها (درایورها) و برنامه‌های ایسوس برای بارگذاری

رده:ایسوس
رده:برندهای تایوان
رده:بنیان‌گذاری‌های ۱۹۸۹ (میلادی) در تایوان
رده:شرکت‌های بنیان‌گذاری‌شده در ۱۹۸۹ (میلادی)
رده:شرکت‌های بنیان‌گذاری‌شده در ۱۹۹۰ (میلادی)
رده:شرکت‌های تایوان
رده:شرکت‌های تولیدکننده مادربورد
رده:شرکت‌های تولیدکننده نت‌بوک
رده:شرکت‌های چندملیتی تایوان
رده:شرکت‌های رایانه‌ای
رده:شرکت‌های سازنده تلفن همراه
رده:شرکت‌های سخت‌افزار رایانه‌ای
رده:شرکت‌های صنایع الکترونیکی بنیان‌گذاری‌شده در ۱۹۸۹ (میلادی)
رده:شرکت‌های صنایع الکترونیکی تایوان
رده:شرکت‌های فناوری نمایشگر
رده:شرکت‌های فهرست شده در بورس اوراق بهادار تایوان
رده:شرکت‌های فهرست شده در بورس اوراق بهادار لندن
رده:شرکت‌های تایپه
رده:شرکت‌های سیلیکون ولی