اَندروید  یک سیستم‌عامل موبایل است که گسترش آن با گوگل است. اندروید بر پایهٔ نسخهٔ اصلاح‌شده‌ای از هسته لینوکس و دیگر نرم‌افزارهای متن‌باز طراحی شده و نخست در دستگاه‌های تلفن همراه لمسی مانند تلفن هوشمند و تبلت استفاده شد، اما به‌تازگی گوگل Android TV را برای تلویزیون و Android Auto برای خودرو و Wear OS را برای  پوشیدنی‌ها (مانند ساعت هوشمند) توسعه داده‌است.
اندروید از سال ۲۰۱۱ پرکاربردترین سیستم‌عامل موبایل و از سال ۲۰۱۳ پرکاربردترین سیستم‌عامل برای تبلت‌ها بوده‌است. از سال ۲۰۱۷ نیز بیش از ۲ میلیارد کاربر فعال ماهانه داشته‌است.

 تاریخچه 
بندانگشتی|اریک اشمیت، اندی رابین و هوگو بارا در یک کنفرانس خبری در سال ۲۰۱۲ برای رونمایی از تبلت Nexus 7 گوگل

در اوت ۲۰۰۵ شرکت گوگل شرکت اندروید واقع در پالو آلتو، کالیفرنیا را خرید. شرکت کوچک اندروید که توسط «اندی رابین، ریچ ماینرز، نیک سیرز و کریس وایت» راه‌اندازی شده بود، در زمینهٔ تولید نرم‌افزار و برنامه‌های کاربردی برای تلفن‌های همراه فعالیت می‌کرد. اندی رابین، مدیر عامل اجرایی این شرکت، پس‌از پیوستن اندروید به گوگل، به سمت قائم‌مقام مدیریت مهندسی این شرکت و مسئول پروژهٔ اندروید در گوگل منصوب شد. تیم اندروید به‌رهبری رابین فعالیت خود را برای تولید سکوی تلفن همراه مبتنی بر هسته لینوکس آغاز کردند و نتیجهٔ اولیهٔ این پروژه در نشست خبری شرکت گوگل در ۵ نوامبر سال ۲۰۰۷، مطرح‌کردن اتحادیه گوشی باز بود. ۳۴ شرکت فعال در زمینهٔ تولید نرم‌افزار، تولید تلفن‌های همراه، اپراتور تلفن همراه و تولیدکننده نیمه‌رساناها و پردازنده‌های تلفن همراه، اعضای بنیان‌گذار این اتحادیه بودند. در میان نام‌های مشهور در بین اعضای مؤسس، شرکت‌هایی چون «سامسونگ، ال‌جی الکترونیکس، موتورولا، اچ‌تی‌سی، تی-موبایل، ان‌تی‌تی دوکومو، اینتل، انویدیا، تگزاس اینسترومنتس، کوالکام، برودکام، تلفونیکا، اسپرینت، ای‌بی» و البته گوگل به چشم می‌خوردند. اریک اشمیت مدیر ارشد اجرایی گوگل در این مراسم گفت:اعلام امروز بسیار جاه‌طلبانه‌تر از معرفی تنها یک تلفن گوگلی است که در چند هفتهٔ اخیر توسط رسانه‌ها پیش‌بینی شده بود. از دیدگاه ما سکویی که ما ارائه کرده‌ایم، هزاران تلفن گوناگون را به بازار روانه خواهد کرد.نخستین گوشی مبتنی بر اندروید توسط شرکت اچ‌تی‌سی با همکاری تی-موبایل تولید شد. این گوشی که به فاصلهٔ کمتر از یک سال از تشکیل اتحادیهٔ گوشی باز یعنی در ۲۲ اکتبر ۲۰۰۸ تولید شد، در بازارهای مختلف به نام‌های اچ‌تی‌سی دریم، تی-موبایل جی۱ و ارا جی۱ به بازار عرضه گردید.

۹ دسامبر ۲۰۰۸ چهارده عضو جدید از شرکت‌های صنعت تلفن همراه جهان به اتحادیه گوشی باز پیوستند. در بین این نام‌ها باید به «سونی اریکسون، اریکسون، توشیبا، ایسوز، گارمین، هواوی، آرم هولدینگز و ایسر» اشاره کرد. روند پیوستن شرکت‌های بزرگ به اتحادیه تا به امروز نیز ادامه داشته‌است و شرکت‌هایی چون «آلکاتل، لنوو، شارپ، فاکس‌کان، ان‌ای‌سی، کیوسرا، ان‌ایکس‌پی، اس‌تی-اریکسون، تلویزیون مارول، زدتی‌ئی و دل» نیز از جمله شرکت‌هایی بوده‌اند که به جمع پشتیبانی‌کنندگان اندروید پیوسته‌اند.

در ۳ سپتامبر ۲۰۱۳ توسعه‌دهندگان اندروید به‌طور رسمی اعلام کردند که با شرکت نستله، که از شرکت‌های مطرح صنعت شکلات‌سازی جهان می‌باشد، همکاری خواهند کرد. در همین راستا نگارش ۴٫۴ سیستم‌عامل اندروید، کیت‌کت نام گرفت. کیت کت از مارک‌های معروف شکلات است که توسط شرکت نستله تولید می‌شود.

اندروید آب‌نبات چوبی یا اندروید لالی پاپ ، (به معنای آبنبات‌چوبی) یا اندروید ۵ یا اندروید L یکی‌از نسخه‌های سیستم عامل اندروید است که توسط گوگل در ۱۵ اکتبر ۲۰۱۴ ارائه گردید. اندروید L که مخفف این نسخه از اندروید می‌باشد و براساس گفته رئیس بخش اندروید گوگل سوندار پیچای بزرگ‌ترین به‌روزرسانی در اندروید است.رونمایی از جدیدترین نسخه اندروید ۱۶ اکتبر ۲۰۱۴، وب سایت: techradar، جان مک کان

اندروید مارشمالو  یا اندروید ۶ نسخه‌ای از سیستم‌عامل اندروید است که در سپتامبر ۲۰۱۵ توسط گوگل معرفی شد.

اندروید نوقا  یا اندروید ۷٫۰ در سال ۲۰۱۶ منتشر شد.

اندروید اوریو (Orio) یا اندروید۸٫۰ در سال ۲۰۱۷ انتشار یافته‌است.

اندروید ۹ یا اندروید پای، در تاریخ ۸ مه ۲۰۱۸ معرفی شد و با ویژگی‌های جدیدی و جذابی همراه است. نام اندروید پای از یک غذای خوشمزه و شیرین آمریکایی گرفته شده‌است.

دهمین اندروید، در اقدامی بی‌سابقه، اندروید ۱۰ نام گرفت و در سوم سپتامبر ۲۰۱۹ معرفی شد. این رویه در اندروید ۱۱ نیز ادامه یافت.

 اجازه‌نامه و حق امتیاز 
حق امتیاز بیشتر قسمت‌های اندروید به صورت متن‌باز، براساس مجوز آپاچی نسخه ۲٫۰ (Apache License 2.0) ارائه می‌گردد. با اینکه سعی می‌شود تا بیشتر قسمت‌های این سیستم‌عامل بر اساس همین مجوز ارائه گردد، استثناهایی نیز وجود دارد. برای نمونه، هسته لینوکس موجود در این سیستم‌عامل با پروانه عمومی همگانی گنو نسخه ۲ (GPL v2) منتشر شده‌است.http://source.android.com/source/licenses.html

 لوگوی اندروید 
طراح لوگوی مشهور اندروید، «آیرینا بلاک» است. ۳ سال پیش از آیرینا بلاک و تیم طراحی گوگل تقاضا شد تا لوگویی برای اندروید طراحی کنند که به‌سرعت با کاربر ارتباط برقرار کند و به‌آسانی قابل شناسایی باشد؛ همچنین به بلاک گفته شد که این لوگو باید حتماً تصویری از ربات باشد چرا که اندروید به معنی ربات است. آیرینا پس‌از مطالعهٔ زیاد در مورد اسباب‌بازی‌ها و شخصیت‌های فانتزی و تخیلی، در پایان تصمیم گرفت لوگوی اندروید را از یک منبع عجیب الهام بگیرد: دستشویی! هر کسی علامت روی در دستشویی‌ها را دیده و الهام از این علامت‌ها می‌تواند باعث شود در یک نگاه لوگوی اندروید شناخته شود.
یک نکته جالب دیگر در مورد لوگوی اندروید این است که گوگل برخلاف دیگر شرکت‌ها که سعی در حفاظت از لوگویشان داشتند، تصمیم گرفت تا لوگو را به صورت آزاد و متن‌باز قرار دهد تا هر کس بتواند آن را به دلخواه خودش تغییر دهد. گوگل در این‌باره می‌گوید:ما تصمیم گرفتیم این لوگو می‌تواند یک لوگوی اشتراکی و تعاملی باشد که هر کس در دنیا بتواند آن را تغییر دهد. این تصمیم بسیار شجاعانه بود.شاید با برنامهٔ Androidify یا اسباب بازی‌ها و Action Figureهای کوچک اندرویدی بامزه آشنا باشید؛ همهٔ این‌ها به لطف آزاد بودن لوگوی اندروید امکان‌پذیر شده‌است.

 معنی و گویش درست اندروید 
بنابر ترجمه واژه‌نامهٔ کمبریج، اندروید این‌گونه تعریف شده‌است:یک ربات (ماشینی که توسط رایانه کنترل می‌شود) که به گونه‌ای ساخته شده تا شکل ظاهری شبیه به انسان داشته باشد.http://dictionary.cambridge.org/dictionary/british/androidبنابر این تعریف شاید بتوان واژهٔ ربات انسان‌نما را ترجمهٔ مناسبی برای این واژه در نظر گرفت.

گویش درست این‌واژه، براساس واژه‌نامهٔ کمبریج در هر دو گویش آمریکایی و بریتانیایی، اندروید (/ˈæn.drɔɪd/) می‌باشد و در هیچ‌کدام از این گویش‌ها، حرف «آ» در ابتدای این واژه به‌کار نمی‌رود.

 ویژگی‌های اندروید 
 اندروید از تمامی فناوری‌های اتصال (=Connectivity) شامل GSM/EDGE, CDMA, EV-DO, UMTS, بلوتوث و وای-فای پشتیبانی می‌کند.
 اندروید از فرمت‌های مختلف فایل‌های مالتی مدیا مثل MPEG-4, H.264, MP3, AAC, AMR, JPEG, PNG, GIF پشتیبانی می‌کند.
 اندروید برای ارسال پیغام‌های متنی یا همان اس‌ام‌اس (SMS) از فرم‌های SMS, MMS و XMPP پشتیبانی می‌کند.
 مرورگر موجود در اندروید بر اساس فریم ورک اوپن سورس WebKit توسعه یافته‌است.
 اندروید برای ذخیره داده‌ها و مدیریت بانک‌های اطلاعاتی سبک از نرم‌افزار SQLite استفاده می‌کند.
 ابزارهای مختلف اندروید برای توسعه دهندگان به راحتی در دسترس است و توسط شرکت گوگل پشتیبانی می‌شوند. این ابزارها شامل کتابخانه‌ها، خطایاب، شبیه‌ساز گوشی و یک پلاگین برای اکلیپس است.
 اندروید از سخت‌افزارهای مختلف همچون جی پی اس و دوربین‌های متنوع سنسورهای مخصوص همچون سنسور مجاورت و… پشتیبانی می‌کند.
 تصاویر و فایل‌های گرافیکی به وسیلهٔ OpenGL پردازش می‌شوند که کیفیت بالاتری خواهند داشت.
 با استفاده از تکنولوژی نسبتاً جدید شرکت Adobe با نام AIR نیز می‌توان به توسعه برنامه‌های کاربردی تحت این سیستم عامل پرداخت.

 رابطه اندروید و جاوا 
نرم‌افزارهای جانبی اندرویدی با استفاده از زبان جاوا نوشته می‌شوند و برای ارتباط با لایه‌های زیرین سیستم عامل می‌توانند از کتابخانه‌های جاوایی اندروید استفاده کنند. بخش رابط کاربری سیستم عامل اندروید با زبان جاوا نوشته شده‌است و بسیاری از برنامه‌های اندروید هم با جاوا نوشته شده‌اند. اما این سیستم عامل، Java Virtual Machine ندارد.
برای اجرای برنامه‌های جاوایی روی این سیستم عامل، کدهای جاوا به کدهای Dalvik تبدیل می‌شوند و سپس روی Dalvik vitrual machine اجرا می‌شوند. دالویک یک ماشین مجازی جاوایی است که برای سیستم عامل اندروید بهینه شده‌است تا هم RAM و هم CPU و هم باتری کمتری مصرف کند).
برنامه‌های جاوایی معمولی هم که روی گوشی‌های دیگر اجرا می‌شوند با استفاده از نرم‌افزار شبیه‌ساز جاوا مانند J2ME LOADER روی این سیستم عامل قابل اجرا هستند.

 آرت 

آرت محیط اجرای جدید اندروید برای برنامه‌های تحت جاوا است که جایگزین دالویک شده‌است. شرکت گوگل برای اولین بار در اندروید ۴٫۴ آرت را در کنار دالویک قرار داد و کاربران می‌توانستند با مراجعه به تنظیمات آن را فعال کنند.

 فرمت فایل‌های پشتیبانی شده 
اندروید در حالت پیش‌فرض فایل‌های mp3, aac , ogg , amr , midi , mpeg4 , wav , bmp , gif , png , jpg را پشتیبانی می‌کند. اندروید Adobe Flash را نیز پخش می‌کند و می‌تواند فایل‌های GIF متحرک را با حرکت پخش کند.
برای پخش فایل‌های جریان دار مانند صوت و ویدئو نیز می‌توانید از تگ ویدئو html۵ و همچنین تکنولوژی Adobe Flash Streaming استفاده کنید. در نسخه‌های جدید اندروید، موتور جاوااسکریپت مرورگر کروم که سرعت بسیار بالایی در اجرای کدهای جاوا اسکریپت دارد به مرورگر اندروید متصل شده‌است. (در ضمن مرورگر اندروید کدهای HTML۵ را پشتیبانی می‌کند)

 قابلیت بررسی دیسک برای عیب 
گوگل از همان ابتدا کدهای نظیرfsck_msdos,e2fsck,fsck.exfat به اندورید اضافه نمود که حلال بسیاری از مشکلات در زمینهٔ عیب‌های دیسک‌ها می‌باشد؛ که این قابلیت مشابه قابلیت check disk در سیستم عامل ویندوز می‌باشد.
متأسفانه سیستم عامل اندروید به‌طور مستقیم سیستم فایل NTFS را پشتیبانی نمی‌کند البته فقط VFAT(FAT32) را برای USB OTG پشتیبانی می‌کند.

 محیط برنامه‌نویسی اندروید 
مجموعه برنامه‌نویسی اندروید یا Android SDK شامل یک دیباگر، کتابخانه‌های اندروید، شبیه‌ساز سیستم عامل، مستندات اندروید و فایل‌های نمونه و آموزشی است که به کاربر در ایجاد برنامه‌ها کمک می‌کند.
هم‌اکنون این SDK بر روی یک سیستم ۳۲ بیتی که لینوکس، ویندوز یا mac OSX داشته باشد اجرا می‌شود. پیش نیازهای نصب این SDK عبارتند از کیت توسعه جاوا و Apache Ant و python 2.2. برنامه‌های نوشته شده برای اندروید با نسخه‌های مختلف می‌باشد.

 مشکل روت در اندروید 
روت به معنی دسترسی ریشه به سیستم‌عامل است و زمانی که یک ابزار اندرویدی، روت می‌شود دسترسی کاربر به ابزار مربوط افزایش می‌یابد؛ در سیستم‌عامل لینوکس به کاربری که دسترسی‌های مدیریتی دارد روت و در ویندوز به آن ادمین (Administrator) می‌گویند، در بیشتر سیستم‌عامل‌ها، گرفتن دسترسی روت ساده است و به سادگی چند کلیک می‌توان از سیستم‌عامل دسترسی روت گرفت یا مجوز دسترسی را باطل کرد؛ اما این مسئله در سیستم‌عامل اندروید به یک معضل واقعی تبدیل شده که گاهی حتی می‌تواند دستگاه اندرویدی مربوط را برای همیشه خراب کند و در بیشتر مواقع، روت‌شدن یا خراب‌شدن دستگاه اندرویدی قابل برگشت نیست
برای نمونه با توجه به توسعهٔ اندروید بر مبنای هستهٔ لینوکس، می‌توانیم یک سیستم‌عامل مبتنی بر دبیان را با اندروید مقایسه کنیم:
در دبیان کافیست در پنجرهٔ ترمینال، عبارت sudo su را تایپ کنیم و گذرواژه را وارد کنیم، بعد از این کار، هر دستوری که در ترمینال تایپ کنید، با دسترسی روت اجرا خواهد شد، بعد از بستن پنجره ترمینال مجوز دسترسی روت باطل خواهد شد و سیستم‌عامل مانند گذشته با دسترسی محدود به فعالیت خود ادامه می‌دهد
در اندروید این فرایند، با دانلود درایورهای مربوط و رام روت‌شده انجام می‌شود؛ به این‌ترتیب که رام روت‌شده باید جایگزین رام داخلی گوشی شود، این فرایند معمولاً قابل برگشت نیست و ریسک‌هایی نیز به همراه دارد که از جملهٔ آن ریسک‌ها می‌توان به Break شدن دائمی دستگاه اندرویدی اشاره کرد. البته این مشکل توسط نرم‌افزارهایی مانند کینگ‌روت تقریباً حل شده؛ تا جایی که بیشتر دستگاه‌های اندرویدی توسط این‌گونه برنامه‌ها روت می‌شوند و به آسانی هم آن‌روت شده و همین فرایندهای ساده، جلوی بسیاری از مشکلات روت‌بودن دستگاه را می‌گیرد. ضمن این‌که این برنامه‌ها، مجهز به یک آنتی‌ویروس داخلی نیز هستند تا امنیت دستگاه را افزایش دهند. البته گاهی اوقات، خود کاربر دردسرهایی برای خود می‌سازد! برای نمونه با تغییر اشتباه یک پروندهٔ سامانه، در بوت‌شدن دستگاه مشکلاتی به‌وجود می‌آید.

 دستیار صوتی شخصی 
دستیار گوگل (به انگلیسی: Google Assistant) دستیار صوتی هوشمند مجهز به هوش مصنوعی است که می‌تواند کارهایی از جمله جستجو در اینترنت، زمان‌بندی وقایع و هشدارها، تنظیمات سخت‌افزاری روی دستگاه کاربر آن، نشان دادن اطلاعات از حساب کاربری گوگل، تشخیص اشیا، جمع‌آوری اطلاعات دیداری از طریق دوربین دستگاه، پشتیبانی از خرید محصولات، پشتیبانی از ارسال پول، توانایی تشخیص آهنگ‌ها و ترانه‌ها را برا کاربران انجام دهد.

گوگل اسیستنت به صورت پیش فرض روی گوشی‌های گوگل پیکسل قرار دارد و برای سایر دستگاه‌ها باید آن را دانلود کرد.

دستیار گوگل بجز اندروید برای آی‌اواس و کروم او اس در دسترس است.

 نسخه‌های اندروید 

 نسخه نام نسخه ترجمهٔ فارسینام نسخه نمای صفحه اصلی تاریخ انتشار اولیه ۱٫۰  alpha آلفا 60px|center  ۲۳ دسامبر ۲۰۰۸ ۱٫۱  beta بتا 60px|center  ۹ فوریه ۲۰۰۹ ۱٫۵  Cupcake  کیک فنجانی  60px|center  ۳۰ آوریل ۲۰۰۹ ۱٫۶  Donut  دونات  60px|center  ۱۵ سپتامبر ۲۰۰۹ ۲٫۰
۲٫۱ Eclair  نان خامه‌ای  60px|center  ۲۶ اکتبر ۲۰۰۹ ۲٫۲
۲٫۲٫۳ Froyo  ماست یخ‌زده  60px|center  ۲۰ می۲۰۱۰ ۲٫۳
۲٫۳٫۷ Gingerbread  نان زنجبیلی  60px|center  ۶ دسامبر ۲۰۱۰ ۳٫۰
۳٫۱

۳٫۲

۳٫۲٫۶ Honeycomb  کندوی عسل  60px|center  ۲۲ فوریه ۲۰۱۱ ۴٫۰
۴٫۰٫۴ Ice Cream Sandwich  ساندویچ بستنی(در برخی منابع: بستنی حصیری)  60px|center  نوامبر ۲۰۱۱ ۴٫۱
۴٫۲

۴٫۳٫۱ Jelly Bean  آب‌نبات ژله‌ای  60px|وسط  ۰۹ ژوئیه ۲۰۱۲ ۴٫۴
۴٫۴٫۴ KitKat  کیت کت  60px|center  ۳۱ اکتبر ۲۰۱۳ ۵٫۰
۵٫۱٫۱ Lollipop  آبنبات چوبی  60px|اندروید ۵  ۱۲ نوامبر ۲۰۱۴ ۶٫۰
۶٫۰٫۱ Marshmallow  مارشمالو  60px|center  ۰۵ اکتبر ۲۰۱۵ ۷٫۰
۷٫۱٫۲ Nougat  نوقا 60px|center  ۲۲ اوت ۲۰۱۶ ۸٫۰
۸٫۱ Oreo  اوریو 60px|center  ۲۱ اوت ۲۰۱۷ ۹ Pie  پای 60px|center  ۶ اوت ۲۰۱۸ ۱۰ Q  کیو 60px|center  ۳ سپتامبر ۲۰۱۹

 میزان پراکندگی نسخه‌های اندروید 
بر پایه آماری که شرکت گوگل در۲۰۱۹ منتشر کرده:
 نسخهٔ ۲٫۲: ۰٫۱ درصد
 نسخهٔ ۲٫۳: ۰٫۳ درصد
 نسخهٔ ۴: ۰٫۳ درصد
 نسخهٔ ۴٫۱، ۴٫۲ و ۴٫۳: ۳٫۰ درصد
 نسخهٔ ۴٫۴: ۶٫۹ درصد
 نسخهٔ ۵ و ۵٫۱: ۱۴٫۵ درصد
 نسخهٔ ۶: ۱۶٫۹ درصد
 نسخهٔ ۷ و ۷٫۱: ۱۹٫۲ درصد
 نسخهٔ ۸ و ۸٫۱: ۲۸٫۳ درصد
 نسخهٔ ۹: ۱۰٫۴ درصد

 جستارهای وابسته 

 تاریخچه نسخه‌های اندروید
 ریشه‌یابی اندروید
 آرت
 دالویک
 اتحادیه گوشی باز

 منابع 
 source.android.com

 پانویس 

 پیوند به بیرون 

 
 Android Developers
 Android Open Source Project

رده:اندروید
رده:اکتساب‌های گوگل
رده:الفابت
رده:تلفن‌های همراه هوشمند
رده:سکوهای رایانش
رده:سیستم‌عامل‌های آرم
رده:لینوکس موبایل
رده:معرفی‌شده‌های مرتبط با رایانه در ۲۰۰۸ (میلادی)
رده:نرم‌افزارهای آزاد موبایل
رده:نرم‌افزارهای سال ۲۰۰۸ (میلادی)
رده:نرم‌افزارهای گوگل
رده:نرم‌افزارهایی که از پروانه آپاچی استفاده می‌کنند