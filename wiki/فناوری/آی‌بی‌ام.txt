شرکت ماشین های بین‌المللی کسب‌وکار () به اختصار آی‌بی‌اِم (IBM)که همچنین با نام آبی بزرگ  هم شناخته می‌شود یک شرکت آمریکایی چندملیتی فناوری است که در آرمونک، نیویورک قرار دارد. این شرکت تولیدکننده و فروشنده نرم‌افزار و سخت‌افزار، ارائه دهنده خدماتی چون زیرساخت، میزبانی وب، فناوری نانو و رایانه بزرگ است.Nanotechnology & Nanoscience

آی‌بی‌ام در سال ۱۹۱۱ با ادغام شرکت آمریکایی سنجش رایانه‌ای ، شرکت بین‌المللی ثبت زمان  و شرکت ماشین‌های جدول‌بندی  با عنوان شرکت محاسبه، جدول‌بندی، ضبط  آغاز به کار کرد.

خط تولید این شرکت شامل خط تولید رایانه‌های بزرگ مدل S/۳۹۰ (رایانه‌های سری z)، سیستم‌های تجاری midrage مدل AS/۴۰۰ (رایانه‌های سری i)، سرورهای و ایستگاه‌های کاری مدل RS/۶۰۰۰ (رایانه‌های سری p)، سرورهای براساس اینتل (رایانه‌های سری x) می‌شود.

آی‌بی‌ام ۱۲ لابراتوار تحقیقاتی در ایالت‌ها و کشورهای مختلف جهان دارد که شامل آستین، تگزاس، اسرائیل، استرالیا، ایرلند، برزیل، نایروبی، درهٔ المادن، کالیفرنیا، هند، چین، سوئیس، ژاپن و مرکز تحقیقات توماس جی. واتسون که متشکل از سه سایت مختلف است، لابراتوار اصلی و یک ساختمان در دو شهرستان مختلف در نیویورک و دفاتر در کمبریج، ماساچوست.

کارکنان آی‌بی‌ام موفق به دریافت پنج جایزه نوبل، شش جایزه تورینگ، ۱۰ مدال ملی فناوری و نوآوری و پنج نشان ملی علوم شده‌اند.

 تاریخچه 
این شرکت رسماً کار خود را در سال ۱۹۱۱ با نام Computing-Tabulating-Recording Company در نیویورک آغاز کرد. CTR شرکتی ادغام شده از شرکت‌های Tabulating Machine Company (شرکت کارت‌های منگنه هالریس)، International Time Recording Company (شرکت ساعت‌سازی)، Computing Scale Company (شرکت سازنده ترازو و وزنه) و Bundy Manufacturing (شرکت ساعت‌سازی) بود. CRT در آغاز کار خود دارای ۱۲۰۰ کارکن و سرمایه‌ای حدود ۱۷٫۵ میلیون دلار آمریکا بود. در سال ۱۹۱۴، توماس جی. واتسون -بزرگ به عنوان مدیرعامل این شرکت شناخته شد. واتسون در طول ۱۰ سال توانست تا تجارت کار جدول‌بندی (tabulating) و خدمات دیگر شرکت را قطع کرده و فعالیت شرکت را بر سرمایه‌گذاریی بین‌المللی متمرکز کند و نام شرکت را در سال ۱۹۲۴ به آی‌بی‌ام تغییر دهد. از دهه ۱۹۲۰ تا ۱۹۶۰، آی‌بی‌ام تعداد زیادی از شرکت‌ها را مجبور کرد تا سیستم‌های اداری خود را به ماشینهای دفتری/رایانهٔ تبدیل کنند. اولین رایانه‌های تجاری این شرکت در سال ۱۹۵۳ با نام ۷۰۱ معرفی شدند، یک سال بعد نیز مدل جدیدتر این رایانه با نام ۶۵۰ عرضه شد. در اواخر دهه ۱۹۵۰، رایانه ۶۵۰ به عنوان پرمصرفترین رایانه در جهان شناخته شد درحالی که ۱۸۰۰ دستگاه از این رایانه‌ها در جهان عرضه شده بودند. در سال ۱۹۵۹، آی‌بی‌ام رایانه ۱۴۰۱ خود را معرفی کرد که این رایانه در دهه بعد یعنی دهه ۱۹۶۰، در حدود ۱۸۰۰۰ دستگاه به فروش رسید.

بندانگشتی|چپ|250px|ورودی دفتر مرکزی IBM در آرمونک
بندانگشتی|چپ|250px|ساختمان آی‌بی‌ام (شعبه زوریخ)

در سال ۱۹۶۴، این شرکت رایانه System/۳۶۰ خود را معرفی کرد که این رایانه دارای خط تولید بسیار موفقی بود. در دهه ۱۹۷۰ و ۱۹۸۰، آی‌بی‌ام ریزرایانه‌های غیرسازگار مختلفی را که شامل System/۳۶ و System/۳۸ بودند را عرضه کرد. در سال ۱۹۸۸، رایانه AS/۴۰۰ که رایانهٔ بسیار موفق بود از این شرکت معرفی شد. در سال ۱۹۸۱، این شرکت رایانه شخصی (PC) خود را معرفی کرد که این رایانه استانداردی برای رایانه‌های شخصی شناخته شد. خط تولید رایانه‌های شخصی آی‌بی‌ام نیز مانند تولیدات دیگر آن بسیار موفق بود. این خط تولید امروزه نیز با کارایی بالا به کار خود ادامه می‌دهد. آی‌بی‌ام برای رایانه‌های شخصی خود سیستم‌عامل OS/۲ را ارائه کرد. با آمدن ویندوز، این شرکت سیستم‌عامل خود را از بین نبرد بلکه هردو سیستم‌عامل را با سیستم‌های خود ارائه می‌کند. در سال ۱۹۹۱، آی‌بی‌ام با اپل و موتورولا همکاری را آغاز کرد تا تراشه PowerPC را ارائه دهد. سیستم‌های تحت PowerPC در سال ۱۹۹۵ معرفی شدند. آی‌بی‌ام تا به حال مقادیر زیادی از ایستگاه‌های کاری، رایانه‌های بزرگ، ریزرایانه‌ها، افزار نشر رومیزی، رایانه‌های بغلی و بسیاری از فناوری‌های جانبی دیگر را ارائه کرده‌ است.

امروزه سیستم‌های این شرکت به عنوان استانداردی برای سازندگان بزرگ جهانی شناخته می‌شوند. محصولات این شرکت نیز به عنوان محصولاتی با کیفیت بالا برای تمامی استفاده‌کنندگان رایانه در جهان شناخته شده‌اند. آی‌بی‌ام می‌کوشد تا سیستم‌ها و فناوری‌های خود را روزانه پیشرفت دهد و آن‌ها را به صنعت جهان ارائه دهد.

شعار معروف این شرکت:
بیندیش!https://en.wikipedia.org/wiki/Think_(IBM)

 محصولات و پروژه‌ها 
 ژن آبی
 رایانش خودمختار
 هوشمندی در کسب وکارBusiness Intelligence و مدیریت عملکردهای مالی
 مدیریت داده‌ها
 انبارهای حجیم داده‌هاData Warehouses و مدل‌های صنعتی داده‌ها

 جستارهای وابسته 
 لنوو
 دی‌بی‌تو
 وب‌اسفی‌یر
 تینک‌پد

 پانویس 

 منابع 
 فرهنگ جامع تکپدیا (برداشت آزاد با ذکر منبع)
 محصولات مرتبط با داده‌ها برطبق رده‌های آن‌ها 

 پیوند به بیرون 
 THE OFFICIAL WEBSITE
 خانواده تولیدات دی‌بی‌تو 

رده:آی‌بی‌ام
رده:اخبار
رده:ارائه‌دهندگان رایانش ابری
رده:برکشایر هاتاوی
رده:برندهای آمریکایی
رده:بنیان‌گذاری‌های ۱۸۸۸ (میلادی) در نیویورک
رده:بنیان‌گذاری‌های ۱۸۹۶ (میلادی) در ایالات متحده آمریکا
رده:بنیان‌گذاری‌های ۱۹۱۱ (میلادی) در ایالات متحده آمریکا
رده:بنیان‌گذاری‌های ۱۹۱۱ (میلادی) در نیویورک
رده:دریافت‌کنندگان مدال ملی فناوری
رده:شرکت‌ها در شهرستان وست‌چستر، نیویورک
رده:شرکت‌ها در میانگین صنعتی داو جونز
رده:شرکت‌های آمریکایی بنیان‌گذاری‌شده در ۱۸۸۸ (میلادی)
رده:شرکت‌های الکترونیکی ایالات متحده آمریکا
رده:شرکت‌های برون‌سپاری
رده:شرکت‌های بنیان‌گذاری‌شده در ۱۸۹۶ (میلادی)
رده:شرکت‌های بنیان‌گذاری‌شده در ۱۹۱۱ (میلادی)
رده:شرکت‌های حافظه رایانه
رده:شرکت‌های خدمات نرم‌افزاری در نیویورک
رده:شرکت‌های داده‌رسانی
رده:شرکت‌های رایانه‌ای ایالات متحده آمریکا
رده:شرکت‌های سازنده نیمه‌رسانا
رده:شرکت‌های سخت‌افزار رایانه‌ای
رده:شرکت‌های شکل‌گرفته بر پایه ادغام
رده:شرکت‌های عمومی ایالات متحده آمریکا
رده:شرکت‌های فناوری بنیان‌گذاری‌شده در ۱۸۸۸ (میلادی)
رده:شرکت‌های فناوری نمایشگر
رده:شرکت‌های فهرست شده در بورس اوراق بهادار نیویورک
رده:شرکت‌های فهرست‌شده در بورس نیویورک
رده:شرکت‌های مشاوره فناوری اطلاعات ایالات متحده آمریکا
رده:میانگین صنعتی داو جونز