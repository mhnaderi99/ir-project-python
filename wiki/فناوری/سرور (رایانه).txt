thumb|200px|مثالی از نمودار شبکه رایانه‌ای: رایانه‌های کارخواه با رایانه کارساز از طریق اینترنت ارتباط دارند.|جایگزین=
بندانگشتی|کارسازهای بنیاد ویکی‌مدیا
سرور  یا سرویس دهنده (خدمت دهنده) یا رایانش‌دهنده یا کارساز، یا کارگزار به برنامه‌ای رایانه‌ای گفته می‌شود که خدمات خود را به دیگر برنامه‌های رایانه‌ای (و کاربران آن‌ها) در همان رایانه یا در رایانه‌های دیگر ارائه می‌کند. به رایانه‌ای که چنین برنامه‌ای روی آن اجرا شود نیز سرور گفته می‌شود.
در فناوری اطلاعات سرور برنامهٔ رایانه‌ای است که خدمات گوناگونی را به برنامه‌های رایانه‌ای دیگر یا کاربرانش (در همان سیستم یا سیستم دیگر) ارائه می‌دهد. در تعریف عملی تر سرور یک رایانه متصل به شبکه است که بر خلاف سایر رایانه‌ها برای چند منظور متفاوت ساخته شده‌است برای مثال یک کاربر ممکن است سرور را برای ارسال و دریافت ایمیل، میزبانی وب سایت‌ها (Hosting)، کنترل و چگونگی دسترسی مشتریان به شبکه و … استفاده کند.
سرور یک رایانه همیشه روشن و همیشه در دسترس است، زمانی که این دسترسی تنها در محدوده یک شبکه داخلی باشد، آن را سرور تحت شبکه می‌نامیم و به این معنا خواهد بود که تمامی رایانه‌های موجود در این شبکه از این رایانه فرمان می‌گیرند و نیازهای تحت شبکه خود را به کمک آن تأمین می‌کنند و سرور نقش آن‌ها را در شبکه تعیین می‌نماید، حال اگر گستره این شبکه را کمی بیشتر نمائیم، و آن را متشکل از تمام رایانه‌هایی که از طریق اینترنت به هم وصل شده‌اند بدانیم، با گروه بسیار بزرگی از رایانه‌های همیشه روشن و همیشه در دسترس از طریق اینترنت روبرو هستیم که به آن‌ها سرورهای اینترنتی گفته می‌شود و وظیفه دارند تا اطلاعاتی که در هر زمان از شبانه روز، بر روی پهنای اینترنت جستجو می‌کنید را برای ملاحظه شما در اختیار قرار دهند.

اگر سری به فرهنگ لغت بزنید، اولین تعریفی که از سِرور  خواهید دید واژه «خدمات‌دهنده» است. تعریف درستی که برای این ابر رایانه در نظر گرفته شده‌است. این ابر رایانه همیشه در دسترس است و در واقع مسئولیت مدیریت اطلاعات و داده‌ها را بر عهده دارد و به عبارت بهتر سیستم سرور به عنوان یک مادر یا خدمات‌دهنده به کامپیوترهای کوچک‌تر به عنوان خدمات گیرنده یا کلاینت  فرمان می‌دهد و کلاینت‌ها می‌توانند نیازهای خود را به کمک داده‌های موجود تحت شبکه، در آن تأمین کنند. حال این شبکه را کمی بزرگتر فرض کنید و شبکه جهانی اینترنت را در نظر بگیرید؛ سرور ترکیب گروه بزرگی از ابر رایانه‌هایی است که از طریق اینترنت به یکدیگر وصل هستند و خدمات گیرنده‌ها یا همان کلاینت‌ها از طریق اینترنت به آنان وصل می‌شوند، در حقیقت آنچه که ما به عنوان اینترنت می‌شناسیم، حاصل ارتباط تعداد زیادی از سیستم‌ها با عنوان سرویس دهنده یا سرویس گیرنده است که هر روز هم به تعداد آنان اضافه می‌شود.

کارسازها انواع گوناگونی دارند، نظیر:
 کارساز کاربردی 
 کارساز وب 
 کارساز پشتیبانی 

 انواع سرورها 
سرورها شامل انواع مختلفی می‌باشند. سرورهای اختصاصی، سرورهای لینوکسی، سروهای ویندوزی، سروهای مجازی، سرورهای ابری و… سرورهای مختلف با کاراریی‌های متفاوتی است که باید با توجه به نیاز مشتری از آنان استفاده کرد. اما به‌طور کلی سرورها را می‌توان به صورت زیر دسته‌بندی کرد:

 وب سرور  
نرم‌افزار یا سخت‌افزاری که امکان دسترسی به محتوا را از طریق اینترنت فراهم می‌کند. این نوع سرور مخصوص میزبانی وب‌سایت‌ها می‌باشد و با استفاده از سرویس‌های خاص ارتباط بین آدرس‌ها و کاربران شبکه‌های اینترنت را با صفحه وبی که بر روی آن سرور میزبانی می‌گردد فراهم می‌نماید؛ که کاربرد آن به‌طور ویژه در حوزه وب هاستینگ و راه‌اندازی سایت می‌باشد.

 استندالون سرور  
به زبان ساده سرور استندالون به سروری گفته می‌شود که مستقل باشد و زیرشاخه زیرساخت‌های یک شبکه بزرگتر محسوب نمی‌شود. در واقع یک سرور استندالون بدون وابستگی به یک منبع خارجی به کلاینت‌های خود خدمات ارایه می‌کند.

 نام سرور  
سروری است که پروتکل خدمات مربط به نام و نشانی را پیاده‌سازی می‌کند.

 سرور پرینتر  
رایانه یا دستگاهی است که از طریق شبکه به یک یا چند پرینتر و تعدادی کلاینت متصل شده و پس از دریافت فرمان پرینت از کلاینت‌ها آن را به پرینتر مناسب منتقل می‌کند. فکس سرور نیز مشابه با این سرور است که تفاوت آن ارتباط بین دستگاه‌های فکس بجای پرینتر می‌باشد.

 سرور پروکسی  
سروری است که نقش واسطه را بین کلاینت‌ها و سرورهای دیگر ایفا می‌کند. وقتی کاربر بخواهد اطلاعاتی چون فایل، صفحات وب و سایر منابع را از سرور دیگری دریافت کند، به سرور پروکسی متصل می‌شود. در حقیقت، این سرور به عنوان یک رابط بین سرور اصلی و کلاینت قرار می‌گیرد و اطلاعات را از طرفین گرفته و پس از بررسی به گیرنده ارسال می‌نماید و در برخی موارد کاربری تونل یا رابط را داشته و مانند خدمات وی‌پی‌ان  شخصی استفاده می‌گردد. در نتیجه در واقع یک سرور در مسیر سرور اصلی می‌باشد که اطلاعات را دریافت کرده و سپس بررسی و به مقصد مورد نظر انتقال می‌دهد.

 سرور صدا  
سروری که دسترسی و استفاده از ابزارهای صوتی همچون کارت صدا را مدیریت می‌کند.

 سرور اپلیکیشن  
سروری که به اجرای یک سری برنامه‌های نرم‌افزاری خاص اختصاص یافته‌است و کاربران از روی رایانه‌های خود می‌توانند به نرم‌افزارها دسترسی داشته باشند.

 دیتابیس سرور  
یک برنامه رایانه‌ای است که خدمات پایگاه داده به سایر رایانه‌ها یا برنامه‌های رایانه‌ای ارائه می‌دهد که به آن مدل کلاینت-سرور نیز می‌گویند. این نوع سرور بیشتر در سازمان‌ها و شرکت‌ها مورد استفاده قرار می‌گیرد که کاربری آن به این صورت است که پایگاه داده مورد استفاده یک نرم‌افزار یا سرویس که توسط کاربران بر روی رایانه‌های آن‌ها مورد استفاده قرار می‌گیرد، بر روی سرور قرار می‌گیرد و تمام کاربران و رایانه‌های متصل از یک دیتابیس مشترک که بر روی سرور می‌باشد، استفاده می‌کنند و اطلاعات نیز به صورت یکپارچه و متمرکز ذخیره‌سازی و پردازش می‌گردد.

 فایل سرور  
یک نرم‌افزار یا یک سیستم سخت‌افزاری به همراه نرم‌افزار است که فایل‌ها را ذخیره کرده و آن‌ها را از طریق شبکه با سایر کلاینت‌ها برای خواندن و نوشتن به اشتراک می‌گذارد. این نوع سرور یکی از پایه‌ای‌ترین انواع سرور یا ساده‌ترین نوع آن‌ها می‌باشد. فایل‌های مورد نیاز یک مجموعه شبکه بر روی سرور قرار می‌گیرد و کاربران مختلف از رایانه‌های مختلف می‌توانند به فایل‌ها دسترسی داشته باشند که امکان محدود کردن دسترسی‌ها برای هر کاربر به صورت ویژه نیز وجود دارد.

 گیم سرور  
کاربران بازی‌های رایانه‌ای می‌توانند با اتصال به این سرور به صورت آنلاین به انجام بازی‌های گروهی بپردازند. این نوع از سرور در واقع گونه‌ای از اپلیکیشن سرور می‌باشد با این تفاوت که کاربری آن تنها برای بازی می‌باشد. به این شیوه که بازی بر روی سرور نصب و میزبانی می‌گردد و افراد و کاربران متصل به آن شبکه می‌توانند با برقراری ارتباط با سرور بر روی رایانه خود از بازی استفاده کنند، که استفاده آن در واقع برای بازی‌هایی می‌باشد که به صورت گروهی یا به عبارتی چند بازیکنی هستند.

 سرور خانگی  
سروری برای منازل مسکونی است که از طریق یک شبکه خانگی و اینترنت به سایر دستگاه‌های داخل خانه خدمات ارائه می‌دهد.

 مدیا سنتر  
این نوع از سرور مربوط به اشتراک سرویس‌های چندرسانه‌ای یا همان مدیا می‌باشد که برای مثال یک ویدیو یا فایل صوتی بر روی سرور قرار می‌گیرد و کاربران می‌توانند بدون نیاز به دانلود فایل آن را بر روی رایانه خود مشاهده کنند.

 سرور ارتباطی  
این سرور برای فراهم آوردن سرویس‌های ارتباطی راه‌اندازی می‌گردد که هر کاربر یا رایانه می‌توانند با اتصال به سروری که برای این منظور راه‌اندازی شده‌است با دیگر کاربران در ارتباط باشد و متن‌های موارد مورد نیاز را به کاربر مقابل خود ارسال کند، که میزان دسترسی‌ها و ارتباطات هر فرد با افراد دیگر نیز توسط سرویس‌های امنیتی کنترل می‌گردد.

 سرور محاسباتی  
این سرور برای انجام پردازش و محاسبه استفاده می‌گردد، به این صورت که در زمانی که پردازنده‌های یک رایانه برای پروسه یا کاربری خاصی کافی نمی‌باشند، می‌توان با اتصال این رایانه به یک سرور دیگر از پردازنده‌های سرور نیز در کنار پردازنده‌های رایانه کاربر استفاده نمود.

 میل سرور  
این سرور برای کاربری ارسال ایمیل استفاده می‌گردد، به این صورت که بر روی سرور یک سرویس ارسال ایمیل یا وب‌میل  قرار می‌گیرد و خدمات و تراکنش‌های ارسال ایمیل از طریق آن سرور انجام می‌گردد.

 جستارهای وابسته 

 کارخواه (client)
 کارخواه-کارساز (client-server)

 پی‌نوشت‌ها و منبع‌ها 
۲. مقاله منشر شده با عنوان هاست چیست؛ ۸ نوع میزبانی وب که باید بشناسید .(میزبان داده)(مشاهده مقاله)

رده:سخت‌افزار سرویس‌دهنده
رده:سرویس‌دهنده‌ها (رایانش)
رده:واژگان عمومی رایانه