اینتل  یک ابرشرکت چندملیتی آمریکایی است که در زمینه تولید و طراحی انواع مختلف سخت‌افزار رایانه، با تمرکز بر مادربورد، کارت شبکه، چیپست، بلوتوث و حافظه فلش، همچنین انواع مختلف ریزپردازنده، نیم‌رسانا، مدار مجتمع، واحد پردازش گرافیکی و سامانه نهفته فعالیت می‌نماید.

شرکت اینتل در سال ۱۹۶۸ توسط رابرت نویس و گوردون مور راه‌اندازی شد. این شرکت مبدع فناوری ریزپردازنده‌های اکس۸۶ می‌باشد. اینتل در دهه ۱۹۷۰ میلادی، یکی از قوی‌ترین تراشه‌ها یعنی اینتل ۸۰۸۶ را به بازار فروش قطعات رایانه‌ای، عرضه کرد، که شرکت آی‌بی‌ام از این پردازنده برای محصول رایانه شخصی خود استفاده نمود.

در دهه‌های نخست، مهم‌ترین رقیب اینتل، شرکت ای‌ام‌دی بود، که از سال ۲۰۰۰ با تسلط اینتل بر بازار پردازنده‌ها، هر سال این شرکت سهم بالاتری را به خود اختصاص داد و در سال ۲۰۱۳ تقریباً ۷۵٪ درصد از رایانه‌های خانگی، از پردازنده‌های اینتل استفاده می‌کنند که این سلطه بر ای‌ام‌دی با ظهور پردازنده‌های رایزن از بین رفت. در سال ۲۰۱۳ مؤسسه اینتر برند، اینتل را به‌عنوان هفتمین برند ارزشمند جهان معرفی نمود.

دفتر مرکزی این شرکت در شهر سانتا کلارا، کالیفرنیا در دره سیلیکون قرار دارد و سهام آن در بازار بورس نزدک معامله می‌شود. شرکت اینتل جزئی از میانگین صنعتی داو جونز و شاخص نزدک-۱۰۰ بشمار می‌آید.

پردازنده های نسل یازدهم
پردازندهقیمت با مالیاتتعداد هسته / رشتهفرکانس پایه (گیگاهرتز)ظرفیت کش L3 (مگابایت)Part NumberCore i9-11900K$6048 / 163.516BX8070811900KCore i9-11900KF$5758 / 163.516BX8070811900KFCore i9-11900$4938 / 162.516BX8070811900Core i9-11900F$4648 / 162.516BX8070811900FCore i7-11700K$4558 / 163.616BX8070811700KCore i7-11700KF$4268 / 163.616BX8070811700KFCore i7-11700$3708 / 162.516BX8070811700Core i7-11700F$3418 / 162.516BX8070811700FCore i5-11600K$2936 / 123.912BX8070811600KCore i5-11600KF$2656 / 123.912BX8070811600KFCore i5-11600$2506 / 122.812BX8070811600Core i5-11500$2276 / 122.712BX8070811500Core i5-11400$2056 / 122.612BX8070811400Core i5-11400F$1766 / 122.612BX8070811400F

 تاریخچه 
بندانگشتی|upright|اندرو گروو، رابرت نویس و گوردون مور (۱۹۶۸)

شرکت اینتل را گوردون مور (ارائه‌کننده قانون مور و مهندس شیمی فیزیک) و رابرت نویس (فیزیکدان و مخترع مدارهای مجتمع) به همراه آرتور راک و مکس پاوسکی در مانتین ویو تأسیس نمودند. مور و نویس هر دو در شرکت فیرچایلد که سازندهٔ نیمه رساناها بود کار می‌کردند. سپس در سال‌های بعد اندرو گروو نیز به آن‌ها ملحق شد. در ابتدا نام شرکت مور_نویس گذاشته شد که سپس نام آن را از ابتدای مجتمع الکترونیک  گرفته و به اینتل تغییر دادند.

در طول دهه ۱۹۹۰، شرکت اینتل سرمایه گذاری زیادی در طراحی جدید ریزپردازنده ها کرد که باعث رشد سریع صنعت کامپیوتر و تأمین کننده اصلی ریز پردازنده های رایانه های شخصی شد.

اینتل تاکنون یازده شرکت بزرگ و کوچک عرصهٔ فناوری را خریده که بزرگترین آن خرید شرکت مک‌آفی در ۱۹ اوت ۲۰۱۰ و به قیمت ۷٫۶ میلیارد دلار می‌باشد.

 رقبا 
ای‌ام‌دی  سازنده انواع پردازنده در سال ۱۹۶۹ به وجود آمد. ای‌ام‌دی رقیب اصلی شرکت اینتل محسوب می‌شود.

ای تی آی  سازندهٔ کانادایی پردازنده‌های گرافیکی در سال ۲۰۰۶ میلادی توسط «ای‌ام‌دی» خریداری شد و هم‌اکنون به عنوان زیر مجموعهٔ این شرکت فعالیت می‌کند.

 جستارهای وابسته 

 گلف‌تاون (پردازنده)
 اینتل کور آی-۷
 اینتل کور ۲
 فهرست ریزپردازنده‌های اینتل کور آی-۷
 اینتل ۸۰۳۸۶
 اینتل ۸۰۲۸۶
 اینتل ۸۰۰۸
 اینتل ۴۰۰۴
 پردازنده شبکه ایکس‌پی۲۳۵۰ اینتل

 منابع 

 

 پیوند به بیرون 

 وب‌گاه رسمی شرکت اینتل

رده:اینتل
رده:برندهای آمریکایی
رده:بنیان‌گذاری‌های ۱۹۶۸ (میلادی) در ایالات متحده آمریکا
رده:بنیان‌گذاری‌های ۱۹۶۸ (میلادی) در کالیفرنیا
رده:ریزپردازنده‌های اکس۸۶ اینتل
رده:ریزپردازنده‌های اینتل
رده:شرکت‌ها در میانگین صنعتی داو جونز
رده:شرکت‌های آمریکایی بنیان‌گذاری‌شده در ۱۹۶۸ (میلادی)
رده:شرکت‌های بنیان‌گذاری‌شده در ۱۹۶۸ (میلادی)
رده:شرکت‌های تولیدکننده مادربورد
رده:شرکت‌های تولیدکننده نت‌بوک
رده:شرکت‌های تولیدی بنیان‌گذاری‌شده در ۱۹۶۸ (میلادی)
رده:شرکت‌های تولیدی کالیفرنیا
رده:شرکت‌های خدمات نرم‌افزاری در خلیج سان‌فرانسیسکو
رده:شرکت‌های رایانه‌ای ایالات متحده آمریکا
رده:شرکت‌های رایانه‌ای بنیان‌گذاری‌شده در ۱۹۶۸ (میلادی)
رده:شرکت‌های سازنده تلفن همراه
رده:شرکت‌های سازنده نیمه‌رسانا
رده:شرکت‌های سخت‌افزار رایانه‌ای
رده:شرکت‌های شاخص نزدک-۱۰۰
رده:شرکت‌های عمومی ایالات متحده آمریکا
رده:شرکت‌های فناوری بنیان‌گذاری‌شده در ۱۹۶۸ (میلادی)
رده:شرکت‌های فناوری خلیج سان‌فرانسیسکو
رده:شرکت‌های مرتبط با لینوکس
رده:شرکت‌های پنانگ
رده:شرکت‌های سانتا کلارا، کالیفرنیا
رده:شرکت‌های سیلیکون ولی
رده:شرکت‌های نرم‌افزاری بنیان‌گذاری‌شده در ۱۹۶۸ (میلادی)