ابرشرکت اورکل  (اُرَکِل) یک ابرشرکت نرم‌افزاری آمریکایی است که در زمینه تولید سخت‌افزارهای رایانه‌ای، ابزارهای توسعه پایگاه‌های داده، طراحی و ساخت نرم‌افزارهای کاربردی تجاری و سازمانی، نرم‌افزارهای برنامه‌ریزی منابع سازمانی، مدیریت ارتباط با مشتری، ابزارهای مدیریت پروژه و مدیریت زنجیره تأمین، فعالیت می‌نماید.

ابرشرکت اورکل در سال ۱۹۷۷ توسط لری الیسون تأسیس شد و امروزه از بزرگترین شرکت‌های جهان در حوزه تولید سیستم‌های سخت‌افزاری و نرم‌افزارهای شرکتی و سازمانی به‌شمار می‌آید. دفتر مرکزی این شرکت در شهر ردوود سیتی، کالیفرنیا قرار دارد و بخشی از سهام آن در بازار بورس نیویورک معامله می‌شود.

 تاریخچه 
لری الیسون، باب مینر و اِد اوتز این شرکت را در سال ۱۹۷۷ با نام لابراتوارهای توسعه نرم‌افزار (به اختصار: اس‌دی‌ال) تأسیس کردند. ایده تأسیس این شرکت به هفت سال قبل برمی‌گشت؛ زمانی که الیسون مقاله‌ای دربارهٔ «الگوهای رابطه‌ای مدیریت داده‌ها در بانک‌های اطلاعاتی» می‌خواند. در آن زمان فقط شرکت آی‌بی‌ام توانسته بود این الگوها را در عمل به کار گیرد و پایگاه داده مشهور به IBM System R را ایجاد کند. الیسون می‌خواست محصولاتی تولید کند که با System R برابری کند. اما آی‌بی‌ام کدهای این برنامه را فاش نمی‌کرد.

این شرکت دو سال بعد از تأسیس، نام «نرم‌افزارهای رابطه‌ای (اس‌دی‌ال)» را برای خود برگزید. این تغییر نام همچنان ادامه داشت تا اینکه در سال ۱۹۸۲ این شرکت به نام «سیستم‌های اورکل» و بالاخره در ۱۹۹۵ به نام «شرکت اورکل» مشهور شد. لری الیسون که خود یکی از مؤسسان این شرکت بود، در تمام دوران پس از تأسیس مدیر عاملی آن را برعهده داشت. تا اینکه در سال ۲۰۰۴ جفری هنلی جایگزین او شد. ۴ سال بعد آسوشیتدپرس، الیسون را پردرآمدترین مدیر اجرایی در جهان معرفی کرد.

 توسعه شرکت 
اورکل جزء اولین شرکت‌های بزرگی بود که برای توسعه خود استراتژی‌های اینترنتی را مورد توجه قرار داد. از ۱۹۹۵ به بعد دست به تولید محصولات اینترنتی همچونOracle PowerBrowser و سیستم عامل لینوکس زد. در سالهای بعد که پای تلفن‌های همراه به صورت جدی‌تر به زندگی انسان باز شده بود، اورکل یک شرکت تابعه با عنوان OracleMobile را تأسیس کرد.

اورکل در اولین سالهای بعد از ۲۰۰۰ نیز با خرید چندین شرکت رشد شتابنده‌تری به خود گرفت. شرکت‌های PeopleSoft, Global Logistics Technologies, Siebel Systems, Portal Software, Hyperion Solutions Corporation, BEA Systems, Sun Microsystems وRightNow Technologies از جمله مهم‌ترین شرکت‌هایی بود که در این سال‌ها توسط اورکل خریداری شد.

شرکت اورکل بخش زیادی از موفقیت خود در سالهای اولیه تأسیس را مدیون استفاده از زبان برنامه‌نویسی C بود چرا که برنامه‌هایی که با این زبان نوشته می‌شد، با سیستم عامل‌های مختلف سازگار بود.
در سال ۲۰۱۱ درآمد اورکل از فروش محصولات و خدمات مختلف به رقم ۴۰. ۲ میلیارد دلار رسید.

 خدمات و محصولات 
شرکت اورکل هم در زمینه طراحی، ساخت و فروش محصولات نرم‌افزاری و هم سخت‌افزاری فعال است. بسیاری از محصولات این شرکت از طریق تملک شرکتهای دیگری بدست آمده‌است.

 بانک اطلاعاتی 
از محصولات بسیار مهم این شرکت است.

 میان‌افزار 
میان‌افزار تلفیقی اورکل، مجموعه‌ای است از محصولات میان‌افزاری شامل کارساز (سرور) برنامه کاربردی، سامانه یکپارچه‌سازی، سامانه مدیریت فرایندهای کسب‌وکار، مدیریت احراز هویت و امنیت، مدیریت محتوا، بسته SOA و محصولات نرم‌افزاری هوش تجاری.

 برنامه‌های کاربردی 
مجموعه‌ایست از برنامه‌های کاربردی تجاری، شامل Oracle E-Business Suite, PeopleSoft Enterprise, Siebel, JD Edwards EnterpriseOne.

 نرم‌افزارهای توسعه 
شامل Oracle JDeveloper, NetBeans, Oracle SQL Developer, OEPE, Oracle Enterprise Pack for Eclipse و Oracle Forms & Reports

 سیستم عامل 

سیستم عامل Oracle Solaris که در گذشته به سان مایکروسیستمز تعلق داشت و Oracle Enterprise Linux UEK توسط شرکت اورکل توسعه می‌یابند.

 سخت‌افزارها 
 Sun hardware
 Exadata Database Machine
 Exalogic Elastic Cloud
 Exalytics In-Memory Machine
 Big Data Appliance

 منابع 

 

 پیوند به بیرون 

 تأثیرات اراکل ۸ بر بهینه‌سازی قوانین سازمانی
 سخنرانی لری الیسون در سال ۲۰۰۷
 وب‌گاه رسمی شرکت اراکل
 شبکه فناوری اراکل
 اعلامیه اراکل درباره خرید یک شرکت منبع باز

رده:ارائه‌دهندگان رایانش ابری
رده:اوراکل
رده:برندهای آمریکایی
رده:برندهای نرم‌افزارهای رایانه‌ای
رده:بنیان‌گذاری‌های ۱۹۷۷ (میلادی) در ایالات متحده آمریکا
رده:بنیان‌گذاری‌های ۱۹۷۷ (میلادی) در کالیفرنیا
رده:ردوود سیتی، کالیفرنیا
رده:شرکت‌های آستین، تگزاس
رده:شرکت‌های آمریکایی بنیان‌گذاری‌شده در ۱۹۷۷ (میلادی)
رده:شرکت‌های بنیان‌گذاری‌شده در ۱۹۷۷ (میلادی)
رده:شرکت‌های تورنتو
رده:شرکت‌های حافظه رایانه
رده:شرکت‌های خدمات نرم‌افزاری در تگزاس
رده:شرکت‌های خدمات نرم‌افزاری در خلیج سان‌فرانسیسکو
رده:شرکت‌های داده‌رسانی
رده:شرکت‌های رایانه‌ای
رده:شرکت‌های رایانه‌ای ایالات متحده آمریکا
رده:شرکت‌های رایانه‌ای بنیان‌گذاری‌شده در ۱۹۷۷ (میلادی)
رده:شرکت‌های سابق فهرست‌شده در بورس نیویورک
رده:شرکت‌های سیلیکون ولی
رده:شرکت‌های شاخص نزدک-۱۰۰
رده:شرکت‌های عمومی ایالات متحده آمریکا
رده:شرکت‌های فناوری اطلاعات
رده:شرکت‌های فناوری خلیج سان‌فرانسیسکو
رده:شرکت‌های فهرست شده در بورس اوراق بهادار نیویورک
رده:شرکت‌های کالیفرنیا
رده:شرکت‌های مرتبط با لینوکس
رده:شرکت‌های نرم‌افزاری
رده:عرضه اولیه سهام دهه ۱۹۸۰ (میلادی)